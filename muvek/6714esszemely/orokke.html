<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <meta
      name="description"
      content="A Debreceni Irodalom Háza honlapja Tar Sándor íróról."
    />
    <meta name="robots" content="index,follow" />
    <link rel="icon" href="../../img/favicon.ico" />
    <link
      href="https://fonts.googleapis.com/css2?family=Anton&family=Lobster&family=Montserrat&family=Roboto:wght@400;700;900&display=swap"
      rel="stylesheet"
    /> 
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Kelly+Slab&display=swap" rel="stylesheet"> 
    <link rel="stylesheet" href="../../styles/style.css" />
    <link rel="stylesheet" href="https://cdnjs.cloudflare.com/ajax/libs/font-awesome/5.15.2/css/all.min.css">
    <link rel="preconnect" href="https://fonts.gstatic.com">
<link href="https://fonts.googleapis.com/css2?family=Play&display=swap" rel="stylesheet"> 
    <title>Tar Sándor | Örökké</title>
  </head>
</html>
</head>
<body>
  
  <header class="main-head">
    
    <nav>
      <div id="logo">
        <a href="../../index.html"> 
  
  
          <img class="main-logo" src="../../img/tarlogo.png" alt="logo">
        </a>
      </div>
      <ul id="main-nav">
        <li><a id="underline" href="../../eletut/index.html">Életút</a></li>
        <li><a class="current" href="../../muvek/muvek-main.html">Művek</a></li>
        <li><a id="underline" href="../../gallery/index.html">Fotók</a></li>
        <li><a id="underline" href="../../hanganyagok/index.html">Hanganyagok</a></li>
        <li><a id="underline" href="../../tarrol/tarrol.html">T.S.-ról</a></li>
      </ul>


 <!-- Burger nav-------------------------------->

          
 <div class="burger-container">
  <nav class="navbar">
      <ul class="nav-links">
          <li><a href="../../eletut/index.html"">Életút</a></li>
          <li><a href="../../muvek/muvek-main.html">Művek</a></li>
          <li><a href="../../gallery/index.html">Fotók</a></li>
          <li><a href="../../hanganyagok/index.html">Hanganyagok</a></li>
          <li><a href="../../tarrol/tarrol.html">T.S.-ról</a></li>
          <li><a href="../../impresszum.html">Impresszum</a></li>

        
      </ul>
      <i class="fas fa-bars fa-2x" id="burger"></i>
  </nav>
  
</div>


<!-- Burger nav end--------------------------->

    </nav>
    
  </header>

  <main>
    <section class="norajon">
      <div class="norajon-title">
        <a href="./6714esszemely-main.html">Tar Sándor: A 6714-es személy</a>
        <h2>Örökké</h2>
      </div> 

     <p>
      reggel felkelek először is megmosdok hogy ne nézzek úgy ki mint egy cigány nagyapa mindig azt mondja andrás merthogy annak hívnak mosdjál meg mert úgy nézel ki mint egy cigány
     </p>
     <p>
      nagyapa az nekem nem igazi nagyapám nekem nincs nagyapám ez a nagyapám úgy hozott el intézetből akkor én ott voltam ott laktam 
     </p>
     <p>
      szóval megmosdok a kútnál szoktam mosdani mert a lavór bent van és ott nem lehet vizezni felhúzok egy veder vizet és megmosom az arcom a kezemet megmosom a nyakamat megmosom
     </p>
     <p>
      ez még reggel van korán mikor felkelek mindjárt akkor kihányom a ganét a tehenek alól meg a bikák alól ezek külön vannak hogy agyon ne rúgják egymást hát fogom a vasvillát és kihányom a ganét odakint a ganét szarvasba kell rakni
     </p>
     <p>
      aztán szalmát hozok be alájuk ezt kell mindig csinálni elébb hogy etetéskor már rendes szalma legyen alattuk meg hogy én is ott járok közöttük ne legyen a csizmám trágyás
     </p>
     <p>
      akkor beviszem a ládákat reszelek le répát sót teszek bele korpát teszek bele mindnek megvan a maga porciója a bikáknak is meg a teheneknek is vagy répát teszek nekik vagy tököt télen meg csutkát szénát egyenek akkor előveszem a vakarót és vakarom őket ahogy esznek meg le is kell mosni ha belefeküdtek a trágyába
     </p>
     <p>
      aztán a teheneket kiviszem itatni a vályúhoz de a bikákat nem azoknak vederbe viszek vizet mert azok engem összetaposnának 
     </p>
     <p>
      aztán rendet rakok kitakarítok az ágyamat is rendbe rakom
    </p>
    <p>
      én ott alszom mert  ott jó meleg van bent meg kicsi a ház és fűteni se lehet mert azért én ott lakom van nekem ott egy polcom ott van mindenem és az az én helyem
    </p>
    <p>
      és akkor itatok a teheneket kiviszem de a bikákat nem lehet kivinni mert azok engemet összetaposnának
    </p>
    <p>
      akkor elengedem a kutyát akkor felteszem az üstöt a katlanra és akkor tüzet rakok de csak akkor ha töltöttem az üstbe vizet akkor meggyújtom ha már víz is van az üstbe és főzök a disznónak moslékot akkor teszek a tűzre kórót meg kieresztem a tyúkokat adok nekik tengerit meg rozsot ezt össze kell keverni úgy kell odaadni nekik
    </p>
    <p>
      akkor adok a disznónak hátul moslékot kitöltögetem meg a kutyának is adok aztán azok esznek én meg kihányom a ganét a disznó alól addig a disznók esznek meg szalmát is hozok alájuk
    </p>
    <p>
      akkor bezárom a disznókat meg kieresztem az udvarról a tyúkot akkor felseprem az udvart ja meg fejek is teheneket meg kell fejni a tejet a rocskából leszűrni bádogokba mert azt nagyapa viszi be debrecenbe eladni kerékpárral 
    </p>
    <p>
      én még nem voltam debrecenben nekem nem kell menni mert nagyapa viszi a tejet nekünk jó tejünk van nagyapa mindig mondja hogy mondták debrecenben hogy nekünk jó tejünk van sűrű
    </p>
    <p>
      nem debrecenből hoztak minket nem onnan hoztak minket máshonnan hoztak nem debrecenből
    </p>
    <p>
      kettőnket hoztak azt meg géza úgy hívták de az felakasztotta magát az ólban rossz gyerek volt nagyapának rengeteg baja volt vele rengeteg és felakasztotta magát és nagymama sokat sírt miatta hogy most már véres tejet fog adni a tehén de nem adott véres tejet nekünk jó tejünk van sűrű
    </p>
    <p>
      nagyapa hordja be a tejet debrecenbe kerékpárral gézának nem kellett a tejet vinni nekünk csak a jószág a dolgunk semmi más akkor szekérrel mentek be nagyapáék debrecenbe és géza nagyon akart volna hogy ő is menjen de nem lehetett és akkor ő felakasztotta magát és nagymama sokat sírt hogy a tehén véres tejet fog adni de nem
    </p>
    <p>
      akkor hogyis felseprem az udvart meg hátul a ház háta megett és rakok tüzet a házban akkor kelnek fel nagyapáék és meleg legyen és reggelit lehessen csinálni nyáron nem kell meleg csak főzni kell a tűz
    </p>
    <p>
      nagyapa sült tojást eszik meg nagymama is én tejet eszek kenyérrel beleaprítom a kenyeret annyit ehetek amennyi belém fér vasárnap tejeskávét eszek kenyeret aprítok bele 
    </p>
    <p>
      akkor segítek nagyapának felkötni a bádogokat meg nyomom a kerékpárt a nagyútig merthogy itt nagy  a homok és elül a kerékpár ezért nyomom hátul a nagyútig
    </p>
    <p>
      akkor ahogy jövök haza jöttömben szedek dudvát a disznónak egy hát dudvát szedek de nem adom oda neki csak majd később
    </p>
    <p>
      akkor kiviszem a teheneket kipányvázom a láncra ha dolog van ha meg nem akkor elmegyek legeltetni ahogy most is vigyázok rájuk hogy bele ne menjenek a veteménybe ez jó mert csak ülők itt
    </p>
    <p>
      ha meg kipányvázom akkor egy járomszegre pányvázom ki a laposra és nem mehet összevissza mert ki van pányvázva én meg dolgozok kalapálok vagy kötöm a szőlőt mikor minek van az ideje ősszel több a dolog segítek mert nagyapa nem győzi segíteni kell hogy itt vagyok és eszek és tartanak
    </p>
    <p>
      nagyapa nagyon jó meg nagymama is nagyon jó hogy engem tartanak nem is tudom mi lenne velem ha ők nem lennének és én segítek nekik mert nem győzi nagyapa 
    </p>
    <p>
      nagyapa szigorú ember de jó ember nekem szót kell fogadni mert jó ember és csak jót akar nekem 
    </p>
    <p>
      leszedtem a fáról egyszer szilvát mert megkívántam és szedtem a fáról és nem szabad és nagyapa megbüntetett bicskával összehasgatta a kezem fejét hogy emlegessem meg hogy nem szabad mert beteg lehetek a fáról nem szabad leszedni hát ehetek én a földről annyit amennyi belém fér csak beteg ne legyek
    </p>
    <p>
      ez nem most volt már teljesen be van gyógyulva mert nagymama farkasalmalevelet tett rá és meggyógyult
    </p>
    <p>
      hát az nagyon jó hogy itt csak ülök és vigyázok a tehénre délig mert délben be kell hajtani én meg csak ülök
    </p>
    <p>
      hát gondolkozok meg 
    </p>
    <p>
      hát mindenfélére gondolkozok én hogy ott az a nagy erdő és onnan jönnek ki de nem jönnek igazából én csak úgy gondolom 
    </p>
    <p>
      azt gondolom hogy jönnek ki egy csomó katona hadsereg meg vonat is jön ki és én felülök a vonatra meg a hadsereg is a vonat olyan hogy szekerek vannak egymás után hogy teteje is van de ez nem igazi vonat
    </p>
    <p>
      egyszer ültem már vonaton mikor idehozott bennünket nagyapa egy hídon is átjöttünk a tiszán
    </p>
    <p>
      hát lovon jönnek a katonák és harcolnak de amikor akarom visszamennek akkor a lapos meg tiszta piros lesz és a tehén piros de másmilyen ez úgy van hogy behunyom a szemem és úgy nézek rajta de csak gondolom és akkor fel is tudok repülni messzire így tartom a kezem akkor erre megyek ha meg emígy akkor arra megyek repülve meg meg is tudok állni meg gyorsan repülök be egészen be debrecenbe és akkor ott azt csinálok amit akarok
    </p>
    <p>
      vagyis az is lehet hogy lent vagyok de itt nem olyan mint máskor hanem por de nem ilyen hanem másmilyen így megy lefelé és felfelé és fák lesznek belőle mindenféle színű és olyan puha mikor megfogom és akkor csorogna lefele valami az égből olyan sírás de rám ne esne
    </p>
    <p>
      és akkor mint egy nagy pokróc odafent fénylene és akkor pukk így széjjel menne meg jönnének az emberek de olyan más formák és úgy beszélnek hogy bagala hadala meg hogy kamurra vá albadaguna és ez annyit tenne hogy jó napot kívánok mindenkinek és kilenc lábuk lenne
    </p>
    <p>
      ilyenekre szoktam én gondolkozni mert ilyenkor hogy a tehén gyepel én meg csak itt ülök csak arra kell vigyázni hogy a veteménybe bele ne menjen 
    </p>
    <p>
      hát ha dolog van akkor ki van pányvázva és akkor este elviszem őket a dűlőre láncon legeltetni mert amit a pányván eszik az semmi hát ilyenkor a szarvára a láncot mert így ha megrántom arra jön ahogy kell mert ez fáj neki ha így megrántom és ha a nyakán van a lánc akkor elránt engem 
    </p>
    <p>
      este hazahajtom őket vezetni kell a láncon és megitatni meg bekötni és még akkor kap enni valami a ládába aztán meg kell fejni leszűrni a tejet mert nagyapa reggel viszi debrecenbe
    </p>
    <p>
      és a disznónak is főzni kell mert az is éhes meg a tyúk csak szaladgálok összevissza mind ott vannak a nyakamon és adok nekik enni meg bezárom éjszakára
    </p>
    <p>
      akkor eszek én is nagyapáék is tejet szoktam enni meg kenyeret beleaprítom azt szeretem amikor egészen sűrű kanállal eszem és ha nagyapának jó kedve van akkor azt mondja hogy andrás töke monya hangyás evett már a kondás
    </p>
    <p>
      aztán megmosdok a nyakamat is megmosom meg a lábamat is szappannal és lefekszek aludni
    </p>
    <p>
      ebédelni délbe szoktunk nekem van egy tányérom én abból eszek mindig meg kanál is a kutyának is van egy tányérja nagyapa szokta mondani hogy na anyjuk adjál a kutyának meg fiúnak és akkor mi eszünk én a gangon szoktam enni ott nincs annyi légy
    </p>
    <p>
      a kutyának nincs kanala annak nem kell a nyelvivel eszik és én is tudok a vályúból a nyelvemmel inni vizet 
    </p>
    <p>
      lebbencslevest káposztalevest krumplit paszulyt azt nagyon szeretem hidegen a jó savanyú zöldpaszulyt akkor felvert galuska levest hurkatészta levest húst is szoktunk enni meg van úgy hogy tésztát süt nagymama akkor tört krumplit slambucot is nagyon szeretem akkor nekem meghagyják a részemet a bográcsban és én abból eszek mert az égettjét nagyon szeretem és nekem adják és szokta mondani nagyapa hogy na aki utoljára evett bográcsból hogy az pucolja ki
    </p>
    <p>
      nem szokott erre járni senki mert hogy kiesik a forgalomból az a jó benne hogy kiesik a forgalomból ha meg valaki erre jön a kutya úgy meg zavarja de úgy hogy csak úgy nevetjük nagyapával azt mondja uszítsd andrás uszítsd én meg csak ott állok az ól mellett és uszítom és aki erre jár az meg forgolódik csak forgolódik ahogy a kutya kerülgeti és mondja nagyapa hogy na ez se jön erre többet
    </p>
    <p>
      nagyapa szokta a tejet vinni minden nap nekem nem kell menni sehová nekem csak a jószág a gondom semmi más és a nagymama se szokott menni rossz a lába fáj este szokta dörzsölgetni meg sót tesz rá
    </p>
    <p>
      én beteg nem szoktam lenni hát elvágom a kezem meg a lábam ha nem vigyázok én nem tudom hogyis ha valahogy megfáztam rosszul voltam nagymama tejbe fokhagymát főzött és azt én megittam és az használt a sebre meg hagymát teszünk vagy farkasalmalevelet teszünk az kiszívja paradicsomot szoktunk tenni meg ganét sóskenyeret ha nagyon meggyűlik
    </p>
    <p>
      a szememen árpa volt azt is nagymama mulasztotta el azt mondta hogy árpa árpa lekaszállak fehér ló seggibe duglak és elmúlt hogyishát nem rögtön hanem azután
    </p>
    <p>
      meg van hogy az ember nyelvén kijön egy pattanás valamitől akkor nagymama bemegy a klozettra én meg megállok az ajtó előtt kívül és mondom neki hogy fing kőtt a nyelvemen akkor ő azt mondja hogy ha kőtt én meg azt hogy ma kőtt akkor ő azt mondja hogy adja isten hogy olyan legyen mint a góré akkor én meg hogy inkább múljék el mint hogy olyan legyen és ezzel vége és az is elmúlik de nem szabad eltéveszteni
    </p>
    <p>
      jártam én iskolába de nem szerettem hogy nagyon is messze volt meg engemet ott mindenki csúfolt még a tanító is és nem bírtam ülni ott egész nap mint egy rab meg leköpködtek lehúzták a nadrágomat és belenyírtak a hajamba is és nagyapa kivett onnan engemet
    </p>
    <p>
      nem nagyon tudtam én azokat a dolgokat számolást se tudtam meg írást se én csak a jószágot tudom most már meg hogy tizenöt éves elmúltam nem kell menni én jól vagyok így is nagyapának is négy elemije van
    </p>
    <p>
      hát akkor este lefekszem az ágyamba és hallgatom hogy kérődzik a tehén meg el vagyok fáradva 
    </p>
    <p>
      volt úgy hogy féltem mert géza aki felakasztotta oda magát este  mindig odajött és rángatta le rólam a pokrócot és én nagyon féltem hogy megront és már nem bírtam és nagyapáék kihívták a papot és az füstölővel imádkozott itt és azóta nem
    </p>
    <p>
      ha így fogom a nagyujjamat mind a kettőt akkor nem jön és így szoktam hogy ahogy elfújom a lámpát már fogom a nagyujjamat és nem jön mert ha úgy jönne nem bánnám én jönne nappal és akkor beszélgetnék hogy ő hogy meg én hogy de éjszaka félek hogy mit akar mikor én nem tehetek róla hogy ő meghalt és nagyapa meg senki se hát mért tette ezt magával mért mikor mindene megvolt és semmi gondja nem volt csak a jószág és ehetett annyit amennyi belefért mégis ezt tette magával
    </p>
    <p>
      akkor én ahogy ott fekszem van úgy hogy elengedem egy kicsit a nagyujjamat hogy hátha jön és megint félek hogy már biztos itt van és akkor megint szorítom elengedem mert azért itt lehetne örökké van itt helye neki is
    </p>
    

    </section>
  </main>
  <footer>
    <div class="footer-make">
      <p>
        Készült Debrecenben ©2021  |  &#169 <a target="_blank" href="https://www.derimuzeum.hu/irodalomhaza/">Debreceni Irodalom Háza,</a> <a target="_blank" href="https://www.derimuzeum.hu/">Déri Múzeum</a>  
      </p>
    </div>
    <div class="footer-menu">
      <a href="../../impresszum.html">Impresszum</a>
      <a href="#">Adatvédelmi tájékoztató</a>

    </div>
  </footer>
  <script src="https://cdnjs.cloudflare.com/ajax/libs/jquery/2.1.3/jquery.min.js"></script>
  <script src="../../burgermenu.js"></script>
</body>
</html>
