<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <meta
      name="description"
      content="A Debreceni Irodalom Háza honlapja Tar Sándor íróról."
    />
    <meta name="robots" content="index,follow" />
    <link rel="icon" href="../../img/favicon.ico" />
    <link
      href="https://fonts.googleapis.com/css2?family=Anton&family=Lobster&family=Montserrat&family=Roboto:wght@400;700;900&display=swap"
      rel="stylesheet"
    /> 
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Kelly+Slab&display=swap" rel="stylesheet"> 
    <link rel="stylesheet" href="../../styles/style.css" />
    <link rel="preconnect" href="https://fonts.gstatic.com">
<link href="https://fonts.googleapis.com/css2?family=Play&display=swap" rel="stylesheet"> 
    <title>Tar Sándor | NDK Eseménynapló 1975</title>
  </head>
</html>
</head>
<body>
  
  <header class="main-head">
    
    <nav>
      <div id="logo">
        <a href="../../index.html"> 
  
  
          <img class="main-logo" src="../../img/tarlogo.png" alt="logo">
        </a>
      </div>
      <ul>
        <li><a id="underline" href="../../eletut/index.html">Életút</a></li>
        <li><a class="current" href="../../muvek/muvek-main.html">Művek</a></li>
        <li><a id="underline" href="../../gallery/index.html">Fotók</a></li>
        <li><a id="underline" href="../../hanganyagok/index.html">Hanganyagok</a></li>
        <li><a id="underline" href="../../tarrol/tarrol.html">T.S.-ról</a></li>
      </ul>
    </nav>
    
  </header>

  <main>
    <section class="norajon">
      <div class="norajon-title">
        <a href="./naplok.html">Naplók, önéletrajzok</a>
        <h2>NDK Eseménynapló (1975)</h2>
      </div>

      <p class="diary-date">1975. 09. 02. Kedd</p>
      <p class="diary-paragraph">
        A Hungáriával fél kilenckor érkeztem Drezdába. Késett a vonat egy félórát. A
        böröndöm középen szétnyílt, meg ilyesmi.
      </p>
      <p class="diary-paragraph">
        Az állomáson Bergman, V. és K. várt. Hans Bergman (káderleiter) kocsiján jöttünk a Holbein str. 22. számú házba, ahol három évig lakni fogok.
      </p>
      <p class="diary-paragraph">
        A lakásom még nincs kész, a vendégszobába költözöm addig, előreláthatóan két hétig.
      </p>
      <p class="diary-paragraph">
        Csak az egyik szobát veszem birtokba, a másikban három ágy van, olyan, mint egy munkásszállás.
      </p>
      <p class="diary-paragraph">
        Kölcsönösen köszöntjük egymást egy szolid poharazás közben.
      </p>
      <p class="diary-paragraph">
        Megismerem D. L. otthonvezetőt, ő a 42. számú házban ténykedik. Brandt a német házvezető, és egy halom portás, portásnő, egyelőre nem tudom a nevüket megjegyezni.
      </p>
      <p class="diary-paragraph">
        Rosszul alszom, azt álmodom, hogy letartóztatnak valami miatt. Hajnal 3-kor ébredek.
      </p>
      <p class="diary-date">1975. 09. 03. Szerda</p>
      <p class="diary-paragraph">
        Brandt 10-re bevitt a gyárba. Előbb vásárolni voltam az utca végén lévő HO-ban.
      </p>
      <p class="diary-paragraph">
        A gyárban Bergmanhoz mentünk, majd a személyzeti igazgatóhoz, aki konyakkal fogadott bennünket. V. tolmácsolt olykor.
      </p>
      <p class="diary-paragraph">
        Aztán vissza Bergmanhoz.
      </p>
      <p class="diary-paragraph">
        Összességében: nincs különösebb problémájuk a magyarokkal. Évente 10 fő, így, vagy úgy hazamegy. Nem akarnak tanulni. A Lindengartenben garázdálkodnak. A KISZ szerintük jól működik, stb.
      </p>
      <p class="diary-paragraph">
        Délután papírdolgok intézése.
      </p>
      <p class="diary-paragraph">
        Megbeszélés az állami megbízottal: rossz a KISZ-élet. Kicsi a szervezettség. Rosszul működik a szakszervezetis. A bizalmi kiköltözött a házból, mert vőlegény. Nincs párttag csak egy, ezért nincs titkár sem. Senkit semmi nem érdekel, nem lehet sok mindent csinálni.
      </p>
      <p class="diary-paragraph">
        Este megbeszélés a KISZ-titkárral: passzivitás, nincs vezetőség, egyszerűen nem csinálják. Kellene egy helyiség, ahol kidühöngi magát a jó nép. Nem messze. Nincs káder. Egyedül van, aki mindent megpróbál. A gyárban sok mindent elnéznek. A srácok isznak, a társaság nagy része alkoholista. A TUR KISZ-szervezete rossz helyen áll. Kevés KISZ-tag van. Ő még nem akar párttag lenni, még vár. Hétfőn és kedden végigjárjuk a lakásokat bemutatkozásként.
      </p>
      <p class="diary-date">1975. 09. 04. Csütörtök</p>
      <p class="diary-paragraph">
        Fényképet csináltattam és betájoltam a lakóhelyet villamosforgalom és megközelíthetőség szempontjából.
      </p>
      <p class="diary-paragraph">
        Vasalót vettem.
      </p>
      <p class="diary-paragraph">
        Délután megbeszélés K. G.-tel és D. L.-val. K. G. a Permoser str.-i magyarházban otthonvezető. Rendkívül elégedett önmagával. Kezdek csüggedni, sok rosszat hallok mindenfelől.
      </p>
      <p class="diary-paragraph">
        Alaposan fel kell mérnem a helyzetet, mielőtt bármibe kezdek.
      </p>
      <p class="diary-paragraph">
        Drezda idegen lett. Képtelen vagyok kapcsolatot teremteni a várossal, amit valamikor annyira szerettem.
      </p>
      <p class="diary-date">1975. 09. 05. Péntek</p>
      <p class="diary-paragraph">
        Délelőtt megbeszélés Bergmannál: Hétfőn költözködnek a hazautazók.
      </p>
      <p class="diary-paragraph">
        Kilenc konténert kaptak, de a költözködési idő rövid.
      </p>
      <p class="diary-paragraph">
        Javasolja, hogy a három magyarház a sport- és kulturális tevékenységet hangolja össze. (a 22, 42 és a Permoser str. – K. G.).
      </p>
      <p class="diary-paragraph">
        Szerdán reggel a magyar csoport megbeszélést tart. 9 órakor ketten Bergmannál. A Robotronnal felvenni a kapcsolatot.
      </p>
      <p class="diary-paragraph">
        Évfordulókra ügyelni: okt. 7.: NDK nemzeti ünnepe; nov. 7.: Októberi Szocialista Forradalom.
      </p>
      <p class="diary-paragraph">
        Karácsonykor az itt maradottaknak kisebb ünnepség. Szilveszterkor engedni, és szemet hunyni, eddig ez vált be.
      </p>
      <p class="diary-paragraph">
        Az új csoportoknak mindenképpen kell egy látogatást szervezni a Hygiene Muzeumban, különös tekintettel a nemi betegségekre.
      </p>
      <p class="diary-paragraph">
        Április 4. megünneplésére vonatkozó előkészületekre van egy félév. Javasolja, hogy kiállítást rendezzünk, melyen bemutatjuk Magyarországot. (Semmelweis, Szilárd Leó, Bartók, Kodály, Bánki, stb., nagyjaink bemutatásával) követséggel célszerű kapcsolatba lépni, vagy a Magyar Kultúra Házával Berlinben.
      </p>
      <p class="diary-paragraph">
        Szerdáig egy 10. negyedéves munkatervet készíteni, főleg ötleteket, nem pontos dátumokkal.
      </p>
      <p class="diary-paragraph">
        Kedden jelentkezni a VP-nál, ha a fénykép készen lesz. Valamint gyári belépőt intézni.
      </p>
      <p class="diary-paragraph">
        Orvosi vizsga a megbeszélés után. (vérnyomás: 150/80)
      </p>
      <p class="diary-paragraph">
        Ma este búcsúzik négy fiú, akik hazautaznak. Éjfélig ügyelet. És ha probléma van, Brandt-tal felmenni.
      </p>
      <p class="diary-paragraph">
        Holnap 10 órakor megbeszélés megyei főnökökkel. Bár nem hívtak meg, de elmegyek, hogy végre mindenkit letudjak.
      </p>
      <p class="diary-paragraph">
        11-kor felmentünk Brandt-tal oszlatni, kevesen voltak. P. I. nevű fiatalember kötekedő hangnemben kérdéseket tett fel. Miért jöttél ki? stb. Aztán megváltozott. Sérült lélek. Más, jobb beosztásba kíván kerülni. Éjfélre rend lett.
      </p>
      <p class="diary-date">1975. 09. 06. Szombat</p>
      <p class="diary-paragraph">
        Megyei szintű vezetői értekezlet.
      </p>
      <p class="diary-paragraph">
        Két napirendi pont: értékelés: Tóth József megyei párttitkár; konzultáció
      </p>
      <p class="diary-paragraph">
        Tóth József: 860 fő jön, 82 fő párttag van a megyében, 1560 KISZ-tag. A  magyarok munkateljesítménye nem egyenletes. Táppénzproblémák vannak. Baleset: havi 15-18 üzemi és közlekedési. Nyelvtanfolyamokon szakemberek oktassanak. Szakmai továbbképzés fontossága. Lakóotthonok rendjének rendszeres ellenőrzése. A politikai oktatás szervezésében és megtartásában bevonják az otthonvezetőket is. Szabadidő eltöltés: egyéni kedvtelések, alkohol, tánc. Fegyelmi kilengéseknél központi ok az alkohol. 72 embert küldtek haza az elmúlt évben.
      </p>
      <p class="diary-paragraph">
        Új vámrendelet:
      </p>
      <p class="diary-paragraph">
        Lakóotthoni elszámolásnál a magyar vezetés egy tagja legyen jelen. Lehetőleg magyarnyelvű „Beurteilungot” adjanak ki a munkáltatók.
      </p>
      <p class="diary-paragraph">
        16-án otthonvezetői értekezlet.
      </p>
      <p class="diary-paragraph">
        Ezután meglátogattuk a Messelektronik pinceklubját, ahol megvendégelték a társaságot. A klub jó, de nálunk nemigen adják ide a pincét.
      </p>
      <p class="diary-paragraph">
        Délután a KISZ-titkárral a Lipcsei Vásár látogatásának szervezése.
      </p>
      <p class="diary-date">1975. 09. 07. Vasárnap</p>

      <p class="diary-paragraph">
        Kirándulás a Lipcsei Vásárra.
      </p>
      <p class="diary-paragraph">
        A 22-esből kilencen jöttek. Ebből kb. 3-4 főt érdekelte valamennyire is a vásár. A többiek (a 42-esből is) csak kóvályogtak érdektelenül. Vannak alkoholisták. Ezek már déltájban ingerlékenyek voltak, „ők mennek haza”. Ide egy pszichiáter kellene, a legtöbb ember sérült, és az alkoholt találta megoldásként. A „Ligá”-ban részegen otthon vannak biztonságban. Ott „valakik”, máshol sehol. A 42-esből az egyik („Hazudós”)  eszméletlenre itta magát, mire hazafelé indultunk. Lesz itt igen sok baj.
      </p>
      <p class="diary-paragraph">
        A beszélgetések nyomán eltorzult értékrendek, bomba gesztusok, „egymás alá” játszanak, majdnem mindegyik „alakít” valami rosszarcú lumpen-vagányságot. Tájékozatlanok és érdektelenek. D.L. nem tartja helyesnek, hogy tegeződöm velük, a többi otthonvezető sem, azt mondják, vissza fognak vele élni. Reggel ébredéskor időnként elhagy a biztonságom. Minek jöttem ide? Itt egyedül meghülyülök. Ezek az emberek pedig rettenetesek az eddigiek szerint. Ilyenkor magamat is vádolom. Mit kellene csinálni? Lehet, hogy hibákat követtem el már eddig is.
      </p>
      <p class="diary-paragraph">
        Szóval, eddig nagyon szar az egész.
      </p>
      <p class="diary-date">1975. 09. 08. Hétfő</p>
      <p class="diary-paragraph">

      </p>
      <p class="diary-paragraph">
        A lakásokat  jártuk,  bemutatkozásként.  Nincs  különösebb  biztató eredmény.
      </p>
      <p class="diary-paragraph">
        Bizalmatlanok is és elutasítóak. Kívülről igen nehéz ezekbe a zárt világokba behatolni.
      </p>
      <p class="diary-paragraph">
        H. I. és B. Z. látszik valamire készségesnek, bár az előbbi egy kissé elrontottnak látszik. Rajzot, verset ír, mindent csinál. B. Z. értékesebbnek tűnik. Főzni szeret, zöldöves cselgáncsozó. (ifi) A sport azért mindenkin meglátszik. Nos, az eddigiek alapján a zöm semmire sem kapható, sőt olykor elutasító. Mindenesetre meg kell ismernem őket.
      </p>
      <p class="diary-paragraph">
        Este hattól párt vezetői ülés.
      </p>
      <p class="diary-paragraph">
        Problémák, feszültségek Brandt és a lakók között. Brandt-nak összetörték egyszer a biciklijét. Erre ő önkényesen kitilt látogatókat, lezárja a liftet, a pincét. Sok a panasz, bár úgy sejtem, nincs sok alapja. Brandt egyszerűen a házirendhez ragaszkodik. Tisztázni  kell ezeket a problémákat. Simon, a titkár kissé tudálékos, nem munkás típus. D. L. és én kissé pártszerűen szertartásosak, illetve szertartásosan pártszerűek vagyunk. Erre mindenki még pártszerűbb kezd lenni. Elhúzódik az ülés, egy kicsit kiöntik előttünk a szívüket. A jelenlévő Béla bácsi (újságíró?) váltogatva bólogat ide-oda. Van még egy nagyon csúnya lány a Blasewitzerről, aki übereli önmagát.
      </p>
      <p class="diary-paragraph">
        Pártélet semmi. A vezetőség trehány, hiányoznak. Áztatják a megyei vezetőséget, panaszkodnak. Leragadnak piszlicsáré ügyeknél. Ettől függetlenül a S. megfelelőnek látszik, de nincs munkatársa.
      </p>
      <p class="diary-paragraph">
        Fél kilenckor végeztünk.
      </p>
      <p class="diary-date">1975. 09. 09. Kedd</p>

      <p class="diary-paragraph">
        Ma megírtam O.-nek (ez a KISZ-titkár) a „bemutatkozást” a Holbein Spiegelbe, a házi újságba. Nem szívesen, mert ismeretlenül, általános utálat közepette nehéz olyat írni, ami megfelel. Valamibe így is bele fognak kötni. Mindegy.
      </p>
      <p class="diary-paragraph">
        Aztán bementem a gyárba, a belépőt, stb. intézni, ott is ebédeltem.
      </p>
      <p class="diary-paragraph">
        Délután jöttem haza (haza?) és 5-re átmentem D. L.-hez már talpig „nevelő”, én meg még mindig alig ismerek egy-két embert, és nem tudok semmit csinálni. Szar érzés. De egyedül elindulni lakásonként bemutatkozni, az elég ciki, és valami előérzet-féle visszatart tőle. Várnom kell, míg O. ráér és körbevisz. És a Robotron még akkor sincs sehol, mi lesz ebből? Legalább a C. lenne már itt.
      </p>
      <p class="diary-paragraph">
        Megcsináltuk a munkaterv-javaslatot, jó sok mindent belevágtunk, egy tizede sem lesz meg.
      </p>
      <p class="diary-paragraph">

      </p>
      <p class="diary-paragraph">
        Aztán este meglátogatott P. és sokáig beszélgettünk.. Pontosabban fél tizenegyig. Valahová ki akar lyukadni, én meg hagyom, hadd lyukadjon, ahová akar, és ettől láthatóan vad kombinációba kezd. Amúgy nagy hazárdjátékos, azt hiszem 3-4 helyre „dolgozik”, és továbbra is nagyon meg van magával elégedve.
      </p>
      <p class="diary-paragraph">
        Ez van.
      </p>
      <p class="diary-date">1975. 09. 10. Szerda</p>

      <p class="diary-paragraph">
        Ma héttől délig értekezlet volt Bergmannál, előbb a vezetőséggel együtt, aztán csak ketten D. L.-lel.
      </p>
      <p class="diary-paragraph">
        Bemutattuk a munkatervet, Bergmannak tetszik, kiegészítéseket tett, javaslatokkal élt. Azt hiszem, nagyon jó személyzeti vezető, bár nem szimpatikus különösebben.
      </p>
      <p class="diary-paragraph">
        Fél egykor Lakáskontroll. Őszintén szólva, rosszabbat vártam. Általában egyforma lakások: ágyak szétszedve, a padlón az olcsó tigrispléd szőnyegként, a falon mindenféle meztelen aktok, rajzok, plakátok. Valaki kezdi, és a többi folytatja.
      </p>
      <p class="diary-paragraph">
        Általánosságban nem rosszabbak, mint nálunk a Bayreuteren voltak annakidején.
      </p>
      <p class="diary-paragraph">
        Amolyan faggyúszagú kamasztanyák, kuckók mindenfelé.
      </p>
      <p class="diary-paragraph">
        Este 6-tól Párttaggyűlés. Rám sózták a ML középiskola vezetését. Kevert pofák, értelmetlen viták messze a lényegtől. Rettegek, hogy én is ilyen leszek. D. L.-t kezdem nagyon tisztelni. Egy meddő vitát rendesen leugatott, mintha a számból vette volna ki a szavakat. Jól beszél, szépen és választékosan. Egy közép-képzettségű alaktól, aki ráadásul sportember – nagyon szokatlan. Valami van a háttérben.
      </p>
      <p class="diary-date">1975. 09. 11. Csütörtök</p>

      <p class="diary-paragraph">
        Ma „ügyelet” itthon. Semmi kötött program. Készítem a munkatervet részletezve, tervezek, meg minden. Közben a lakásom is kész lesz holnap. Alapjában véve nagyon elégedett kellene, hogy legyek. De nagyon hiányoznak az emberi kapcsolatok.  Rettenetesen egyedül vagyok. Már a magnót is utálom. Lehet, hogy ez a napló egy idő után olyan lesz, mint az „őrült naplója”.
      </p>
      <p class="diary-paragraph">
        Majd meglátjuk.
      </p>
      <p class="diary-date">1975. 09. 12. Péntek</p>

      <p class="diary-paragraph">
        Ma délelőtt semmi különös, déltájban B. jelent meg, hogy menjünk a hazautazók lakását megnézni, nincs-e valami kár. A leírhatatlan piszkon túl nem sok kár volt. Persze még lehet.
      </p>
      <p class="diary-paragraph">
        Délután O. jelent meg, hogy fejezzük be a bemutatkozó látogatásokat. Hát, vannak pofák, akad egy-két értelmesebb is, így első benyomásra. V. B. pl., vagy F. Z., a zenész, L. V., E. E.. Különös figura K. I., aki egy alakjára büszke mén tartásával jár fel-alá egy szál testhez simuló gatyában. Sportlovas, szakács. Azt beszélik, homokos és egy német  hapsival lakik kint.
      </p>
      <p class="diary-paragraph">
        Megjelent a Holbein Spiegel a bemutatkozásommal, melynek utolsó poénsorát O. „eltördelte”. Attól függetlenül elmegy.
      </p>
      <p class="diary-date">1975. 09. 13. Szombat</p>

      <p class="diary-paragraph">
        Dögunalom egész nap. A rádióból akarok valamit kihúzni, de nem megy.
      </p>
      <p class="diary-paragraph">
        Délután fellátogatok a Park-hotelhez, onnan gyalog le az Elbán át a Schiller platz- ra, aztán vissza.
      </p>
      <p class="diary-paragraph">
        Régi pénzek, fonott bútorok, amit majd ha pénzem lesz alaposabban meg kellene nézni.
      </p>
      <p class="diary-paragraph">
        Este átjött D. L. Egy felhívással, amely ugyan kissé „túlékes”-szóló, de kitettem.
      </p>
      <p class="diary-date">1975. 09. 14. Vasárnap</p>

      <p class="diary-paragraph">
        Délelőtt klub-megbeszélés: O., Sch., N. Gy. és én.
      </p>
      <p class="diary-paragraph">
        Klub kell, sörméréssel, egy olyan klub, amit a faszik maguk csinálnak. Van sok szöveg, de a mozgatórugó a gebin. Én belemegyek, ha cserébe garantálják a rendet az egész házban.
      </p>
      <p class="diary-paragraph">
        Taxival kimentünk Coswig-ba a Planéta klubját megnézni. Elég tetű módon néz ki, de nekik tetszik. Holnap betálalom Buschnak. Vihar lesz.
      </p>
      <p class="diary-paragraph">
        Közben Sch. elmesélte M. viselt dolgait, hogy leváltották, meg ilyesmi. Jó hely a Coswig, de ott is sok a részeg.
      </p>
      <p class="diary-paragraph">
        Ja, és délben megjelent Kohó! Majd jön vissza, aminek nem túlságosan örülök..
      </p>
      <p class="diary-date">1975. 09. 15. Hétfő</p>

      <p class="diary-paragraph">
        Délelőtt a klub terveit készítem és a délutáni gyűlésre készülődök. Amely elmaradt.
      </p>
      <p class="diary-paragraph">
        I. hazahozott bennünket kocsival.
      </p>
      <p class="diary-paragraph">
        Ismét (másodszor) beváltottam 400 Ft-ot. 86 Márka valamennyi.
      </p>
      <p class="diary-paragraph">
        Délután O.-rel megbeszéltük, hogy mindenkit be kell hajtani a KISZ-be. K.-val megbeszéltem, hogy összeírja azokat, akik lőni akarnak. Vállalja a csoport vezetését, és még a KISZ-be is belép.
      </p>
      <p class="diary-paragraph">
        Rengeteget gondolkozom, hogy mit lehetne csinálni. Jó lenne, ha menne a klub- téma. Szerezne egy kis tekintélyt, mert kétszer már megpróbálták és nem ment.
      </p>
      <p class="diary-date">1975. 09. 16. Kedd</p>

      <p class="diary-paragraph">
        Kirándulás Kuhstallba.
      </p>
      <p class="diary-paragraph">
        Reggel a 42-es klubban kisebb ünnepély, jutalomosztás. O. már részeg, hőbörög. Egy üveg tojáslikőrt szopogat. A többiek is emelkedett hangulatban vannak. Az út szép, de a lárma a buszon sok mindent elront.
      </p>
      <p class="diary-paragraph">
        Kuhstallban ebéd, bor, sör. Nem iszom, mert a gyomrom nincs rendben. O. eszméletlenné vált, vállon hozták le a hegyről. (A buszból az egyik megálláskor kirúgták, később megverték.) A hegyről leérkezve levetkőztették és a patakba belelökték.
      </p>
      <p class="diary-paragraph">
        Aztán végre hazaérkeztünk.
      </p>
      <p class="diary-date">1975. 09. 17. Szerda</p>

      <p class="diary-paragraph">
        Nincs különösebb esemény. Vagy, ha volt is, elfelejtettem, mert ezt a részt később írom.
      </p>
      <p class="diary-paragraph">
        Este üvöltözés az öregeknél. Brandt oda-vissza jár.
      </p>
      <p class="diary-date">1975. 09. 18. Csütörtök</p>

      <p class="diary-paragraph">
        Hazautazás. Délután 1 pfeningesek dobálása, gyermeksereg. Komló összeírta a lövészeket, és áradozik magáról.
      </p>
      <p class="diary-paragraph">
        Este hétkor ment el a busz kissé nehezen, de végre elment. Éjfél felé tértek haza a kísérők.
      </p>
      <p class="diary-date">1975. 09. 19. Péntek</p>

      <p class="diary-paragraph">
        D. L.-lel kaput csináltunk délelőtt.
      </p>
      <p class="diary-paragraph">
        Délután  Sch.-t  rávettem,  hogy  vállalja  el  a  Fegyelmi  Bizottság  elnöki    tisztét.
      </p>
      <p class="diary-paragraph">
        Elvállalta.
      </p>
      <p class="diary-date">1975. 09. 20. Szombat</p>

      <p class="diary-paragraph">
        Várom H.-t.
      </p>
      <p class="diary-paragraph">
        Közben délután megérkezik K. B.. El van keseredve, Pirnában elég szar helye van, rossz a társaság.
      </p>
      <p class="diary-paragraph">
        Alighogy elmegy, jön H. a menyasszonyával. A fiú kissé részeg, ami később nálam elmélyül. Alig változott valamit. Válnak a szülei, ez egy kissé megviselte. A végén kikészül.
      </p>
      <p class="diary-paragraph">
        Dagit meg akarja húzni a szomszéd szobában, de az nem akarja. Ezután kigombolt nadrággal hanyatt veti magát az ágyon, úgy alszik. Felrázzuk, hazamennek. A Dagmar elég jó nő, bár nagyobb mint H..
      </p>
      <p class="diary-date">1975. 09. 21. Vasárnap</p>

      <p class="diary-paragraph">
        S. hajnalban megérkezett, egy hétig lesz. Egész nap csavargunk.
      </p>
      <p class="diary-date">1975. 09. 22. Hétfő</p>

      <p class="diary-paragraph">
        Értekezlet Buschnál. A hazautazás kiértékelése.
      </p>
      <p class="diary-date">1975. 09. 23. Kedd</p>

      <p class="diary-paragraph">
        Értekezlet a magyarosztályon. Előtte Coswig, Auer-fatelepek. Nem vállalják a klub berendezését.
      </p>
      <p class="diary-paragraph">
        Délután a Robotronos áll. Megbízottal találkozom. Z.-t jelöli Fegyelmi Bizottsági elnöknek. Értelmes ember. A jövő héten a Robotront látogatom végig.
      </p>
      <p class="diary-paragraph">
        Betálaltam Busch-nak a klub-témát. Támogatja.
      </p>
      <p class="diary-date">1975. 09. 24. Szerda</p>

      <p class="diary-paragraph">
        Reggel értekezlet Bergmannál. Belemegy a klub kialakításába. Segít is.
      </p>
      <p class="diary-paragraph">
        Ezt itthon közlöm O.-rel, valamint azt is, hogy Sch.-t hagyjuk meg csak főkocsmárosnak, és legyen a Z. a Fegyelmi Bizottság elnöke.
      </p>
      <p class="diary-paragraph">
        Délután titkári értekezlet, nem sok újjal.
      </p>
      <p class="diary-date">1975. 09. 25. Csütörtök</p>

      <p class="diary-paragraph">
        Kolóniagyűlés a gyárban. A társaság hangosan röhög a vezetőségen. Hanoi-akció – 3 ember.
      </p>
      <p class="diary-paragraph">
        146 fő a létszám.
      </p>
      <p class="diary-paragraph">
        Az a benyomásom, hogy a megyei vezetés is nagyon gyenge, bár képzett és lelkes.
      </p>
      <p class="diary-paragraph">
        Megjelenik az ülésen V. F. elődöm is. Sok szöveg, avitt módszerek. Szerintem szélhámos.
      </p>
      <p class="diary-date">1975. 09. 26. Péntek</p>

      <p class="diary-paragraph">
        Viszonylag nyugodt nap, melyet gyorsan felhasználunk S.-val, és megnézzük a Papillont. A mozi nagyon jól néz ki, a film közepes.
      </p>
      <p class="diary-date">1975. 09. 27. Szombat</p>

      <p class="diary-paragraph">
        Ismét egy nyugodt nap. Délelőtt vásárolunk, délután V. lep meg bennünket, de hamar lerázzuk. Este S. elutazott.
      </p>
      <p class="diary-date">1975. 09. 28. Vasárnap</p>

      <p class="diary-paragraph">
        Reggel éhgyomorra V. kér 4 Márkát kölcsön.
      </p>
      <p class="diary-paragraph">
        Aztán C. jön, és megyünk Bannewitzbe, moto-cross bajnokságot nézni. Elég jó,  bár az autocross az nem valami nagy ügy.
      </p>
      <p class="diary-paragraph">
        Este megbeszélés O.-rel. Klub és a ház körüli rend.
      </p>
      <p class="diary-date">Te Jóisten! Már 1976. I. 27-e van!</p>

      <p class="diary-paragraph">
        Utólag elolvasva ezt a naplót nagyon tetszik az őszinte szerénysége, tisztánlátása.
      </p>
      <p class="diary-paragraph">
        Minden bejött idáig, minden igaz. Jó lenne egy ilyen modor mellett maradni.
      </p>
      <p class="diary-paragraph">
        Most jöttem vissza az emeletjárásból, (minden nap) olykor fél tizenegy körül végigmegyek a házon, és ahol esetleg ricsaj van, beszólok.
      </p>
      <p class="diary-paragraph">
        Sok minden történt közben!
      </p>
      <p class="diary-paragraph">
        Kijöttek az újak, én nagyképűen a piros pulóveremet és a fehér ballonomat vettem fel, és nagyon tetszettem magamnak. Az újak többszöri késés után reggel 7 helyett délután érkeztek meg, köztük L. E., akivel annakidején S.-éknál találkoztunk. Elég jó kapcsolatot sikerült velük kialakítani, ami a nyelvtanfolyamon különösen az én csoportomban elmélyült. Frau Marx-nak jó segítője voltam, és a kölykök nagy része bírja a szövegemet., ami persze engem inspirál, csak éppen Frau Marx nem tudja, min röhög a banda, mikor ő nem viccel. Ő nem, de én igen!
      </p>
      <p class="diary-paragraph">
        Aztán annak is vége lett, el kezdtek dolgozni, én meg unatkozni, illetve töprengeni, hogy mi a fenét lehetne kezdeni.
      </p>
      <p class="diary-paragraph">
        Van: kocsma. Általában rendben működik.
      </p>
      <p class="diary-paragraph">
        Van: képzőművészeti kör. Nem tudom, meddig.
      </p>
      <p class="diary-paragraph">
        Van: (majdnem) KISZ és Szakszervezeti Vezetőség, de még mindig nem csinál senki semmit.
      </p>
      <p class="diary-paragraph">
        Fegyelmik: B., L., B., E.. És jön a többi. Sok bajom van K.-val, de nem tudom tetten érni.
      </p>
      <p class="diary-paragraph">
        Azt mondják, népszerű vagyok. Én pedig egyre jobban rühellek itt lenni. Most szervezem az irodalmi színpadot.
      </p>
      <p class="diary-paragraph">
        Ja! Majdnem elvittek a követségre dolgozni, mint az északi megyék pártszervezőjét. Nagyon vártam ezt a lehetőséget, hogy elkerüljek ebből a házból, de nem sikerült. Sajnos. Nem tudom, miért.
      </p>
      <p class="diary-paragraph">
        Vezetem az ML középiskolát.
      </p>
      <p class="diary-paragraph">
        És hízok. Nincs kedvem tornázni, tanulni. A magány az rettenetes. Nagyon erősnek kellene lenni, hogy ne gyűrjön maga alá.
      </p>
      <p class="diary-paragraph">
        Sokat iszom. Főleg este. Tudat alatt bizonyára félek. És azért. Voltak itt N.-ék nászúton. A fene tudja, nem irigylem őket.
      </p>
      <p class="diary-paragraph">
        Az a baj, hogy nincs itt semmi, ami érzelmileg ideköt, holott nálam az érzelmeknek nagyon fontos szerepe van.
      </p>
      <p class="diary-paragraph">
        Mi van még? Voltam otthon is a lakás miatt, elintéztem. Mint még soha eddig: egyedül Debrecenben. Ezt mindenesetre jól megcsináltam. Otthon sincs senkim, itt sem.
      </p>
      <p class="diary-paragraph">
        Nem írtam eddig semmit. Szilveszterem jobban telt, mintha otthon lettem volna. Bár mostanában nagyon tudok egyedül inni. Azt hiszem, ennek nem lehet jó vége. Nálam szilvesztereztek O.-ék, P. és neje, meg C. és E.. Berúgtam, bár ez nem jelent semmit, mert mindenki részegebb volt, mint én.
      </p>
      <p class="diary-paragraph">
        Egy verekedést elhárítottam,és O. V. azóta barát. Meg még néhányan. Furcsa, ahogy olykor számolgatom: ez is barát, az is – és valójában egyik sem.
      </p>
      <p class="diary-paragraph">
        Olykor dühöngök magamban. És félek. Lehet, hogy ez túlzás, de ez van.
      </p>
      <p class="diary-paragraph">
        A fene tudja, mit kellene itt csinálni.
      </p>
      <p class="diary-paragraph">
        Írtam haza, hogy rendőrök jöjjenek ki. Ezt minden nap vissza akarom csinálni, aztán meggondolom. Egy ilyen hülyét!
      </p>
      <p class="diary-paragraph">
        Ja, igen, volt itt a Sz. P. is, hatodmagával, ő nálam aludt, és hát egy kissé be is rúgott,  elmesélte a baleset-sztorit. Nagyon megsajnáltam. Éjszaka  arra gondoltam, hogy milyen magányos mindenki tulajdonképpen, és szerettem volna, ha a testvérem, vagy ilyesmi. Milyen hülye az ember, lehet, hogy ő is szerette volna, de nem mert szólni.
      </p>
    
        
    </section>
  </main>
  <footer>
    <div class="footer-make">
      <p>
        Készült Debrecenben ©2021  |  &#169 <a target="_blank" href="https://www.derimuzeum.hu/irodalomhaza/">Debreceni Irodalom Háza,</a> <a target="_blank" href="https://www.derimuzeum.hu/">Déri Múzeum</a>  
      </p>
    </div>
    <div class="footer-menu">
      <a href="../../impresszum.html">Impresszum</a>
      <a href="#">Adatvédelmi tájékoztató</a>

    </div>
  </footer>
  <script src="https://cdnjs.cloudflare.com/ajax/libs/jquery/2.1.3/jquery.min.js"></script>
  <script src="./typewriter.js"></script>
</body>
</html>
