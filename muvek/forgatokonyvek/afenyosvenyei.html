<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <meta
      name="description"
      content="A Debreceni Irodalom Háza honlapja Tar Sándor íróról."
    />
    <meta name="robots" content="index,follow" />
    <link rel="icon" href="../../img/favicon.ico" />
    <link
      href="https://fonts.googleapis.com/css2?family=Anton&family=Lobster&family=Montserrat&family=Roboto:wght@400;700;900&display=swap"
      rel="stylesheet"
    /> 
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Kelly+Slab&display=swap" rel="stylesheet"> 
    <link rel="stylesheet" href="../../styles/style.css" />
    <link rel="preconnect" href="https://fonts.gstatic.com">
<link href="https://fonts.googleapis.com/css2?family=Play&display=swap" rel="stylesheet"> 
    <title>Tar Sándor | A fény ösvényei</title>
  </head>
</html>
</head>
<body>
  
  <header class="main-head">
    
    <nav>
      <div id="logo">
        <a href="../../index.html"> 
  
  
          <img class="main-logo" src="../../img/tarlogo.png" alt="logo">
        </a>
      </div>
      <ul>
        <li><a id="underline" href="../../eletut/index.html">Életút</a></li>
        <li><a class="current" href="../../muvek/muvek-main.html">Művek</a></li>
        <li><a id="underline" href="../../gallery/index.html">Fotók</a></li>
        <li><a id="underline" href="../../hanganyagok/index.html">Hanganyagok</a></li>
        <li><a id="underline" href="../../tarrol.html">T.S.-ról</a></li>
      </ul>
    </nav>
    
  </header>

  <main>
    <section class="norajon">
      <div class="norajon-title">
        <a href="./forgatokonyvek.html">Tar Sándor: Forgatókönyvek</a>
        <h2>A fény ösvényei</h2>
      </div> 

      <p>
        Bevezető képsor: Nagy, sötét ajtószerű tömb, előbb alul, majd körben, a réseken átszivárgó fény, mint valami folyadék csorog át a réseken, majd sötét ablakká válik, melynek üvegei hirtelen kitörnek, szilánkjai között mint a görögtűz ömlik be a vakító fény. Ami arrébb, egy sötét folyosó fal melletti hornyában csorog tovább, le a lépcsőkön, egyre vékonyabban, aztán ki az utcára, ahol elkeveredik a nedves aszfalt fényeivel, lábak tapossák szét. Valaki áll benne, csak a lábait látjuk és a szatyrot a kezében, amiből fénylőn csöpög valami. Kis fénylő patakká válva fut tovább a kockakövek ösvényein.
      </p>
      <p>
        1.1. Fotóműterem, délután. Valami tetőtér, tágasság, hatalmas ablakok, tükrök, bútor alig, egy széles franciaágy uralja a termet, valamint a megszokott fotós-kellékek, lámpák, állványok, színes napernyők. A szép, húszéves Csillát egy jóarcú fiatalember, Ákos fényképezi különböző pózokban folyamatosan, a fotók témái a kalapok, melyeket a lány cserélget a fején - furábbnál furábbak, divatosak, de van közöttük régi korokat idéző, romantikus is. A változó, néha abszurd vagy túlvilági megvilágításokban a lány arca más-más karaktert kap.
      </p>
      <p>
        1.2. A fiú kezei, ujjai most robotok a masinán, kattint, csavar.
        A lány arcát csak akkor látjuk teljességében, mikor a tükör előtt kalapot cserél. Ákos instruálja:
      </p>
      <div id="parbeszed">
        ÁKOS: Most úgy nézz majd, olyan arccal, mint mikor simogatsz! 
      </div>
      <p>
        1.3. A lány egy grimaszt vág, kamaszos báj, majd az arca kedvesre, szeretetre méltóra vált.
      </p>
      <div id="parbeszed" >
        ÁKOS: Most pedig úgy, mikor én simogatlak!
      </div>
      <p>
        1.4. A lány szája mókásan legörbül, bohóckodik, majd vadóc vágy jelenik meg az arcán, szinte sóvárgás, nem mosolyog, az ajkai szétnyílnak.
      </p>
      <p>
        1.5. A végén totálra vált a kép, most látjuk mindketten meztelenek. Csillán mindössze egy aranyszálakból font karkötő (mint egy vékony drótkötél) csúszkál le-föl a csuklóján, ez a karkötő a későbbiekben is gyakran látható. Most koreografálatlan furcsa tánc, ahogy egymást kerülgetik.
      </p>
      <div id="parbeszed">
        CSILLA: Áh..! Ilyet is tudsz? Néha az ágyban is lehetnél erőszakosabb.
      </div>
      <div id="parbeszed">
        ÁKOS: Ezt hogy érted?
      </div>
      <div id="parbeszed">
        CSILLA: Ahogy mondom.
        </div>
        <div id="parbeszed">
            ÁKOS: Azért vagyok gyengéd, mert szeretlek...
        </div>
        <div id="parbeszed">
            CSILLA: (sóhajt) Pedig a nők többsége ettől szenved a legjobban...
        </div>
        <div id="parbeszed">
            ÁKOS: Durvább legyek? Erőszakosabb? Vagy trágár..?
        </div>
        <div id="parbeszed">
            CSILLA: Nem tudom...
        </div>
        <p>
            1.7. Csilla fején egy nagy karimájú költemény, most letépi a karimát a válláig. 
        </p>
        <p>
            1.8. Aztán a köldökéig-ágyékáig.
        </p>
        <div id="parbeszed">
            CSILLA: Most úgy fogok rád nézni, mint aki gyűlöl.
        </div>
        <div id="parbeszed">
            ÁKOS: (Meglepve) Gyűlölsz?
        </div>
        <div id="parbeszed">
            CSILLA: Nem. De néha megpróbálhatnánk.
        </div>
        <p>
            1.9. Ákos arcán meglepetés és felismerés, hátrahúzódik, majd eszelős fotografálásba kezd.
        </p>
        <p>
            2.1. Hatalmas ágy, rajta Csilla és Ákos, az ágy mögött a falon egy másik fotó-montázs: a Piéta, Mária az alélt Jézussal, de itt az anya a Megváltó nagyra nőtt péniszét tartja egyik kezében.
        </p>
        <p>
            2.2. A két fiatalt hol egymás karjaiban, hol egymásnak háttal alva látjuk.
        </p>
        <p>
            2.3. A nap pedig balról lassan átmegy az ablak előtt az égbolton, eltelt egy nap. Este lángba borul a fényétől a műterem.
        </p>
        <p>
            3.1. Fotóműterem reggel. Józan, természetes fények, a roppant ablakon betűz a reggeli nap, a szobában üvegtárgyak szikráznak.
        </p>
        <p>
            3.2. Csilla ébred, hosszan nézi az alvó fiút.
        </p>
        <p>
            3.3. Ákos magába kuporodva, oldalt fekve, háttal a lánynak alszik, mint a kutyák, mindkét keze a combjai között. Most gyerek még.
        </p>
        <p>
            3.4. Csilla nézi egy darabig, szereti is, meg nem is, most keres valami pontot fiú testén, amit szerelemmel megcsókolhatna, nem talál, Ákos teste álmába-zárt, megközelíthetetlen, félig nyitott szájából kicsordult kis nyál fénylik.
        </p>
        <p>
            3.5. Megcsókolja a fiú tarkóját, majd lelép az ágyról, felkel.
        </p>
        <p>
            3.6. Az ablakhoz megy, függöny-játék, a szél lengeti a színes fátylakat.
        </p>
        <p>
            3.7. Csilla mögéjük áll, a fura fény-árnyék hatás most a függöny foltjait rajzolja az arcára, testére - mintha leprás lenne.
        </p>
        <p>
            3.8. Csilla már felöltözve, fején a bohókás fátylas kalap, az ajtóból még egy pillantást vet az alvó fiúra, majd kilép.
        </p>
        <p>
            4.1. Szemészeti vizsgáló, nappal. Redőnnyel, függönyökkel elsötétített helyiség, célfények a páciensre.
        </p>
        <p>
            4.2. A vizsgálószékben Zoltán, egy negyven körüli férfi, komputeres vizsgálat, a férfi szemei előtti szokványos képeket látjuk, ami hol homályos, hol tisztább.
        </p>
        <p>
            3.3. Később az asszisztensnő elhúzza a függönyöket, felengedi a redőnyt, hirtelen nagy fény. Kint a nap delelőn.
        </p>
        <p>
            3.4. Az orvos most a fején-homlokán lövő tükörrel világít Zoltán szemébe, vizsgálja.
        </p>
        <div id="parbeszed">
            ORVOS: Mi a foglalkozása?
        </div>
        <div id="parbeszed">
            ZOLTÁN: Ötvös vagyok. 
        </div>
        <div id="parbeszed">
            ORVOS: Mióta hord szemüveget?
        </div>
        <div id="parbeszed">
            ZOLTÁN: Régóta. Nem is tudom. Már a középiskolában 
            kellett, de csak olvasáshoz. (hirtelen megijed saját szavaitól, az orvos kifejezéstelen, várakozva figyelő arcától, amit tettetett vidámsággal old). Tudja, mi egyébként is nagyítóval dolgozunk, aztán az ember egy idő után már nem is lát a lupe nélkül.  
        </div>
        <p>
          3.5. Az orvos az asztalán Zoltán papírjait nézegeti, mögötte egy huszonéves, mindig nevető-mosolygó asszisztensnő teszi-veszi magát.
        </p>
        <div id="parbeszed">
          ORVOS: Maga művész, ötvösművész...
        </div>
        <div id="parbeszed">
          ZOLTÁN: Annak tartanak...
        </div>
        <div id="parbeszed">
          ORVOS: A munkájához nyilván jó látásra van szüksége...
        </div>
        <div id="parbeszed">
          ZOLTÁN: Feltétlenül.
        </div>
        <div id="parbeszed">
          ORVOS: Tudja, úgy vélik a laikusok, hogy aki sokat olvas, az erőlteti a szemét, a maga szakmája is - azok szerint - egy szemrontó tevékenység...
        </div>
        <p>
          3.6. Zoltán szemben ül az ablakkal, igyekszik úgy helyezkedni a párbeszéd közben, hogy a vele szemben ülő orvos árnyékában legyen, aki viszont állandóan mocorog, így Zoltán is, hogy ne bántsa a szemét a fény.
        </p>
        <div id="parbeszed">
          ZOLTÁN: Folytassa...
        </div>
        <div id="parbeszed">
          ORVOS: De ez nem igaz. A maga esetében biztosan nem. 
        </div>
        <div id="parbeszed">
          ZOLTÁN: Mire gondol? 
        </div>
        <div id="parbeszed">
          ORVOS: Valami egyébre...magának lassan, folyamatosan egyre romlik a látása a leletek szerint...
        </div>
        <div id="parbeszed">
          ZOLTÁN: (kis csend után kiömlik) Doktor úr, a feleségem megcsal, épp válunk, a két nagyfiam őt választotta, senki nem akar velem élni, erre gondol?
        </div>
        <div id="parbeszed">
          ORVOS: Hát erre nem. De köszönöm, hogy elmondta, a stressz is oka lehet némely betegségnek... de önnél nem.
        </div>
        <div id="parbeszed">
          ZOLTÁN: Megkönnyítené a dolgomat, ha az igazat mondaná.
        </div>
        <div id="parbeszed">
          ORVOS: Maga intelligens ember, biztos, hogy tudni akarja?
        </div>
        <div id="parbeszed">
          ZOLTÁN: Igen.
        </div>
        <div id="parbeszed">
          ORVOS: Nézze, néhány latin kifejezéssel nem menne sokra. ZOLTÁN: Akkor mondja magyarul!
        </div>
        <div id="parbeszed">
          ORVOS: Nos, ha nem hagyja abba az ötvösködést, hamarosan megvakul.
        </div>
        <p>
          Csend.
        </p>
        <div id="parbeszed">
          ZOLTÁN: Maga meg menjen már a francba! Mi a faszt röhög?!
        </div>
        <div id="parbeszed">
          ORVOS: (megdöbben) Mi van?
        </div>
        <div id="parbeszed">
          ZOLTÁN: Semmi...
        </div>
        <p>
          3.9. Zoltán zokogva borul arccal az asztalra.
        </p>
        <p>
          4.1. Iroda, nappal. Az ablak nélküli helyiségben Zoltánt látjuk három elegánsan öltözött, de kissé gengszter-arcú férfi társaságában, azokon drágább, finomabb, kissé bizarr ruhák, természetesen viselik, a Férfi 1. azt a bohókás selyemsálat is, amin kínai írás és rajzok sejlenek, és aki folyamatosan mosolyog, a szájában csupa aranyfog, ami sajátos módon harmonizál kreol arca, öltönye színével. Zoltán is öltönyben, de csupa zavar, merev benne, inge felső gombja kigombolva, hogy a nyakkendő ne szorítsa, mégis szorít, izzad, feszeng. A rejtett világítás majdnem félhomálya. A Férfi 1. jellegzetesen szláv-arcú, mindvégig nem szól, ő a főnök.
        </p>
        <div id="parbeszed">
          FÉRFI 2. (egy rajzot terít ki az asztalra) Erről lenne szó, 	művész úr.
        </div>
        <p>
          4.2. Zoltán szemüveggel is kissé vaksin nézi a rajzot, nyakék, fülbevalók, karkötők, bokalánc és egy köldök-ékszer. Míg a rajzot tanulmányozza, a többiek őt tanulmányozzák.
        </p>
        <div id="parbeszed">
          FÉRFI 3. Látott már ilyet?
        </div>
        <div id="parbeszed">
          ZOLTÁN: Még hasonlót sem. Elnézést, nagyítóval dolgozom, napokig tart, míg anélkül is tisztán látok...van itt még valami világítás?
        </div>
        <p>
          4.3. A Férfi 2. felkapcsol egy kapcsolót a falon, vakító fehér fény árasztja el a helyiséget.
        </p>
        <p>
          4.4. Ebben a fényben a három úr már nem tűnik annyira elegánsnak, de Zoltánt ez nem érdekli.
        </p>
        <div id="parbeszed">
          ZOLTÁN: (hunyorogva) Nem, nem, ez nagyon fehér...Inkább magammal vinném a rajzokat...
        </div>
        <div id="parbeszed">
          FÉRFI 3. Persze, persze, de... Van páncélszekrénye? 
        </div>
        <div id="parbeszed">
          ZOLTÁN: Nincs. De az egész műhelyem egy páncélszekrény.
        </div>
        <div id="parbeszed">
          FÉRFI 2. Tudja, ez egyedi tervezés, a világon ez az egy készlet lesz belőle. Tehát a terv is...
        </div>
        <div id="parbeszed">
          FÉRFI 3. ... érték, nem szeretnénk, ha...
        </div>
        FÉRFI 2. Nem kell sietnie, egy éve van, hogy elkészítse, és rendesen fizetünk. Előleget is...
        <div id="parbeszed">
        </div>
        <p>
          4.5. Zoltán közben a rajzokban elmerülve.
        </p>
        <div id="parbeszed">
          ZOLTÁN: Ez bokalánc, ugye?
        </div>
        <div id="parbeszed">
          FÉRFI 3. Igen.
        </div>
        <div id="parbeszed">
          ZOLTÁN: Női ékszereknél szokatlan... És a méretek is, a nők ékszereihez képest, hogy úgy mondjam, kissé vaskosak...
        </div>
        <div id="parbeszed">
          FÉRFI 2. Valóban. Csakhogy ez férfi-ékszer lesz.
        </div>
        <div id="parbeszed">
          ZOLTÁN: (kissé meglepődik, felnéz rájuk). Rendben... Most 	egy-két hét pihenésre van 	szükségem, aztán nekilátok.
        </div>
        <p>
          4.6. Zoltán pénzt kap, meg sem számolja, belegyűri a táskájába, majd a rajzokat is, távozóban a sima, egyszínű  falfelületeken nem tudja kiválasztani a kijáratot, a sok gomb közül végül egy nagy szekrénybe nyitna be, nem nyílik, segítségkérően néz hátra a három férfira, most megint elesett, Férfi 2. nyit ki neki egy ugyanolyan ajtót. Mikor Zoltán kimegy, a Férfi 1. a többiekre néz és ujjával a homlokára mutat.
        </p>
        <div id="parbeszed">
          FÉRFI 2. Lehet, hogy dilis, viszont ő a legjobb.
        </div>
        <p>
          5.1. Bíróságon, délután. A helyiség szokványos, ami szokatlan, a mennyezetről egy nem ide illő, díszes sok-karú csillár lóg, a csiszolt burákban valamennyi égő ég. 
        </p>
        <p>
          5.2. A nyitott ablakon beáramló levegő nemcsak a függönyöket mozgatja, hanem olykor a csillár is megfordul egy picit, ilyenkor a falakon fények mozognak. 
        </p>
        <p>
          5.3. Jelen vannak a bírónő, a jegyző, a két ügyvéd, Zoltán felesége, Edit, jelenlegi élettársa, Ádám, (újgazdag, menedzseröltöny, ékszerek), valamint két vasgyúró kamasz fia és némi közönség. Zoltán sehol.
        </p>
        <p>
          5.4. A Bírónő az órájára néz, majd az ügyvédekre.
        </p>
        <div id="parbeszed">
          BÍRÓNŐ: Azt hiszem, nincs értelme tovább várni, a döntést az alperes távollétében is kimondhatjuk.
        </div>
        <p>
          5.5. A feleség és az élettárs valamit suttognak, majd az asszony tétován megszólal. (Bűntudat)
        </p>
        <div id="parbeszed">
          FELESÉG: Kérem, bírónő, ha lehet, várjunk még egy kicsit, a volt férjem rosszul lát, lehet, hogy egyszerűen nem talált ide...
        </div>
        <div id="parbeszed">
          BÍRÓNŐ: Emlékeztetem, hogy ebben a percben az alperes még az ön férje. Volt férje akkor lesz majd, ha kimondom a válást.
        </div>
        <p>
          A feleség szégyenben bólint.
        </p>
        <div id="parbeszed">
          BÍRÓNŐ: Méltányolom a kérést, tíz perc szünetet rendelek el.
        </div>
        <p>
          6. 1. A bíróság épülete, nappal. Zoltánt látjuk, amint utat tévesztve bolyong a számára ismeretlen és alig látható folyosókon, a látvány Kafkai.
        </p>
        <p>
          6.2. ...dohos irattárakba, takarítószeres fülkékbe nyit be, máskor egy nagy elektromos kapcsoló-szekrényben találja magát.
        </p>
        <p>
          6.3. ...keskeny oldallépcsőkön botorkál, a szíve vad dobolását, fújtató szuszogását halljuk, miközben a homályból előtűnő arcok merednek rá, mások dühödten utasítják rendre,
        </p>
        <p>
          6.4. ...egy mellékhelyiségben kissé elidőz, vizelnie kell, a bidébe vizel, mivel ez női vécé, ő nem tudja, a művelet közben a tükörbe fordul, megtörölgeti izzadó arcát, nyakát, szemüvegét, a tükörben egészen közelről nézi magát, valami foltot lát az arcán, pedig az a tükör foltja,
        </p>
        <p>
          6.5....az egyik fülkéből egy nő lép ki, megütközve, kíváncsian nézi a jelenetet, tönkrefestett, ráncos, sovány női arc, a férfi ágyéka tájára néz, alig észrevehetően megnyalja a száját.
        </p>
        <div id="parbeszed">
          FESTETT NŐ: (kedvesen, behízelgőn) Nagyfiú, nem tévesztette el a házszámot? Végül is nem baj, kész felüdülés ezen a helyen egy ekkora hímvesszőt látni...nincs kedve...hogy is mondjam, megengedi..?
        </div>
        <p>
          6.6. Zoltán a tükörben látja a mögötte álló nőt, a kezét, amint az ágyékára simul, pár másodpercig tátva marad a szája az önkéntelen élvezettől,
        </p>
        <p>
          6.7. majd mikor a nő eltorzult arcát is meglátja a sajátja mellett, észbekap. Elrántja testét, de az arca a nő tükörbéli tekintetének foglya marad.
        </p>
        <div id="parbeszed">
          ZOLTÁN: Maga mit keres itt..? Mit képzel..?!
        </div>
        <div id="parbeszed">
          FESTETT NŐ: Drágám...
        </div>
        <div id="parbeszed">
          ZOLTÁN: Takarodjon..!
        </div>
        <div id="parbeszed">
          FESTETT NŐ: (A fej medúzává válik) Takarodjon maga..!
        </div>
        <p>
          6.8. Sikítás, kis kézi táskájával a férfi fejét kezdi püfölni, kiüldözi a helyiségből.
        </p>
        <p>
          6.9. Egy lépcsőfordulóban rászólnak:
        </p>
        <div id="parbeszed">
          ISMERETLEN: (férfi) Uram, semmi közöm hozzá, de nyitva maradt a 	nadrágja...
        </div>
        <div id="parbeszed">
          ZOLTÁN: (zavarban) Hol..?
        </div>
        <div id="parbeszed">
          ISMERETLEN: (csúfondáros) Hol..? Ember, hát elől! Ahol pisilni szokott!
        </div>
        <p>
          7.1. Bíróság, délután. A helyiség, mint fentebb, a szünet letelt, mindenki a helyén. A bírónő is érkezik, a helyére indul, közben végignéz a termen, ekkor nyílik szemben az ajtó,
        </p>
        <p>
          7.2. és egy amolyan hivatalsegéd-kinézetű férfi kíséretében megjelenik Zoltán, ugyanabban az öltönyben, nyakkendőben, dúlt arccal, izzadtan, lihegve.
        </p>
        <div id="parbeszed">
          HIVATALSEGÉD: Tiszteletem, Bírónő, elnézést, ez az ember azt állítja, ő az alperes valami válás-ügyben...
        </div>
        <div id="parbeszed">
          BÍRÓNŐ: (enyhe mosollyal bólint) Hol találta?
        </div>
        <div id="parbeszed">
          HIVATALSEGÉD: A konyhában...
        </div>
        <p>
          7.3. Mindenki hátra fordul, szemrehányás, lenézés, némi elfojtott vidámság, a két kamasz, Zoli és Marci idétlen nyíltsággal vigyorog.
        </p>
        <div id="parbeszed">
          BÍRÓNŐ: (Zoltánhoz) Jöjjön közelebb! ( A hivatalsegédnek int) Maga elmehet.
        </div>
        <p>
          7.4. Zoltán az asztalhoz megy, baljában régimódi aktatáska, jobbal a padok széleit érintve "tájékozódik".
        </p>
        <div id="parbeszed">
          ZOLTÁN: Elnézést kérek, eltévedtem az épületben, ritkán járok ilyen helyen... (kissé elesetten) Rosszul látok...
        </div>
        <div id="parbeszed">
          BÍRÓNŐ: Kérem jegyzőkönyvbe venni, hogy az alperes gyengén lát, az épületben eltévedt, emiatt késve jelent meg a tárgyaláson. (Zoltánhoz) Nincs szemüvege?
        </div>
        <div id="parbeszed">
          ZOLTÁN: (a szeméhez kap) Valahol elhagytam, leesett, vagy...
        </div>
        <div id="parbeszed">
          BÍRÓNŐ: (a legendás, Alfonzói mondat) Van másik..! Ugye?
        </div>
        <p>
          7.5. Derültség a teremben.
        </p>
        <div id="parbeszed">
          ZOLTÁN: Van... Bocsánat, elfáradtam... leülhetek? 
        </div>
        <div id="parbeszed">
          BÍRÓNŐ: (pici, vagány mosollyal) Le, uram. Leülhet. Ebben a teremben bárki leülhet. Van, aki életfogytiglan...
        </div>
        <p>
          7.6. Újabb derültség, a drámát csak Zoltán és a (volt) felesége érzékeli, zavart arccal néha egymásra pillantanak, miközben a többiek már rég tudják a végeredményt, a bírónő gépiesen, hangsúlytalan szenvtelenséggel teszi fel a kérdéseit, nem halljuk, a válaszokat sem, egyet kivéve:
        </p>
        <div id="parbeszed">
          BÍRÓNŐ: Mióta nem élnek házaséletet?
        </div>
        <div id="parbeszed">
          FELESÉG: Több, mint fél éve...
        </div>
        <div id="parbeszed">
          ZOLTÁN: Nem igaz. Két hete, csütörtökön is megvolt...És azelőtt is...
        </div>
        <div id="parbeszed">
          FELESÉG: Megerőszakolt..! Soha nem bírt magával!
        </div>
        <div id="parbeszed">
          ZOLTÁN: Mert szeretlek! Azelőtt ez nem volt baj, sőt..!
        </div>
        <div id="parbeszed">
          BÍRÓNŐ: Csendet kérek! (a Feleséghez) Kíván egy másik eljárásban feljelentést tenni a férje ellen erőszak miatt?
        </div>
        <div id="parbeszed">
          FELESÉG: (kis csend után, ügyvédjével sugdolózva) Nem. (Zoltánhoz) Megbeszéltük, hogy közös megegyezés, hogy nem teregetjük ki...
        </div>
        <div id="parbeszed">
          ZOLTÁN: Bocsánat...
        </div>
        <p>
          7.7. A hallgatóság összesúg, a két kamasz elszontyoldva figyel, nem értenek sokat az egészből, közben a bírónő gépiesen sorolja:
        </p>
        <div id="parbeszed">
          BÍRÓNŐ: ...a közös szerzeményű lakást a kiskorú gyermekek eltartása jogán a felperesnek ítéli a bíróság, ezzel együtt az alperest egy a kellő igazolások elbírálása után, később megállapítandó és rendszeres tartásdíjra kötelezi, egyidejűleg az alperes számára havi kétszeri, esetenként négy órás láthatást engedélyez, amihez a felperes köteles a gyerekeket biztosítani.
        </div>
        <p>
          7.8. Zoltán emlékképei: Kis, másfél szobás lakásban a gyerekek ágya mellett...
        </p>
        <p>
          7.9. ...fürdetés,
        </p>
        <p>
          7.10. ...az első iskolába-menet,
        </p>
        <p>
          7.11. ...és mindenhol ketten, ő és a felesége, derűsen, átölelve egymást, fény, nyugalom, boldogság, mosoly, a férfi emlékeiben már-már elviselhetetlenül rózsaszín idill.
        </p>
        <p>
          7.12. Más képek is vannak: Zoltán első szemüvege, mely az addig inkább sportos férfinak egy pohosodó, bizonytalan külsőt kölcsönöz, amint ügyetlenül felteszi, viselni próbálja.
        </p>
        <p>
          7.13. És amikor éjszaka felajzva hazatérve ruhástól, szemüveggel fekszik az asszony mellé, ami szeretkezés közben útban van, összetörik a legkritikusabb pillanatban, Edit üvölt, dühöng az ágyban.
        </p>
        <p>
          8.1. A folyosón a "nyertesek" vonulása a kijárat, a fény felé, csupa felszabadult könnyedség, végre.
        </p>
        <p>
          9.1. Egy divatbemutató teremben, délután. Lányok a kifutón, zene, a szokásos hangulat. 
        </p>
        <p>
          10.1. A színfalak mögötti nyüzsgés, Ákos idegesen rohangál.
        </p>
        <div id="parbeszed">
          ÁKOS: Csilla hol van? Nem láttátok Csillát..?
        </div>
        <p>
          11.1. A park, délután. Csillát egy park bokrai között elhelyezett padon egy meglehetősen ápolatlan, kopaszra nyírt kutyasétáltató fiú ölelgeti, mellettük egy terrier unottan vakarózik.
        </p>
        <div id="parbeszed">
          CSILLA: (kibontakozik) Ne... Sietnem kell...
        </div>
        <div id="parbeszed">
          KUTYASÉTÁLTATÓ: Gyere majd vissza utána... kívánlak...
        </div>
        <div id="parbeszed">
          CSILLA: Jó, de most megyek...
        </div>
        <p>
          11.2. Arrébb házak, az egyik ház nyitott, földszinti ablakán át Miklóskát látni, amint Csilláékat bámulja mozdulatlanul. Kutyaugatás hallatszik.
        </p>
        <p>
          12.1. Csilla egy taxiból száll ki, majd besiet a divatbemutató épületébe.
        </p>
        <p>
          13.1. ...az öltözők előtt megnyugszik, a fel-alá rohanás megnyugtatja, méltósággal ül a tükör elé, mindjárt három alak "támad rá", öltöztető-tervező, sminkes, fodrász.
        </p>
        <p>
          13.2. ...és egy bolha, a meztelen karján, melyre mindhárman riadtan merednek, majd a fodrász egy hirtelen mozdulattal elkapja és a vizzel telt mosdókagylóba dobja, forró vizet enged rá.
        </p>
        <div id="parbeszed">
          FODRÁSZ: A hideg vízből kimászik... egyáltalán hol lófrál kiskegyed, hogy bolhát hoz a divatbemutatóra..?
        </div>
        <p>
          14.1. Ismét a tárgyalóteremben. Zoltán a padok egyikében elbambulva mered maga elé, a teremből már mindenki kiment, mikor egy kéz koppan az asztalán, a Bírónő keze.
        </p>
        <p>
          14.2. Zoltán felnéz a nőre, felugrana, a nő visszanyomja.
        </p>
        <p>
          14.3. Zoltán lentről néz fel rá, a bírónő most óriás, a szemében szigorúság, de megértés.
        </p>
        <div id="parbeszed">
          BÍRÓNŐ: Elaludt?
        </div>
        <div id="parbeszed">
          ZOLTÁN: Nem, nem, csak elgondolkoztam...
        </div>
        <p>
          14.4. A bírónő keze, csuklóján míves karkötő, valami olyasféle, amit Zoltántól rendeltek.
        </p>
        <p>
          14.5. Zoltán lenéz, ahol a nő bokáját sejti, majd újra fel, az egész nőre, és hirtelen hihetetlen pontossággal és élességgel "látja" az egész ékszerkollekciót a bírónőn, szinte vakítja a gyönyörűség, pedig csak
        </p>
        <p>
          15.5. Miklóska, a segédje rázza a vállát,
        </p>
        <div id="parbeszed">
          MIKLÓSKA: (tizenéves, jóarcú, erős testalkatú, kissé túl komoly fiú): Zoli bá! Keljen fel!
        </div>
        <p>
          15.6. Zoltán felnéz a fiú komoly, kissé közönyös arcába, ahol az előbb még a bírónőt látta, majd még feljebb, a terem hatalmas kupolája alatt egy betévedt veréb keresi a kijáratot, minduntalan zárt üvegekbe ütközve, néha megpihen valahol, liheg, majd újra nekiindul.
        </p>
        <div id="parbeszed">
          ZOLTÁN: Keljek fel? És minek, Miklóska?
        </div>
        <div id="parbeszed">
          MIKLÓSKA: Csak. Na, jöjjön. Majd én viszem a táskát.
        </div>
        <p>
          16.1. A divatbemutató öltözőiben viháncolás, mindenki bolhát keres, a hangulat eufórikusan felfokozott, a mindenkori feszültség most átcsap valami vad, gyerekes, féktelen jókedvbe.
        </p>
        <p>
          11.2. Az egyik modell összeszorított szájjal a kifutón, hogy el ne röhögje magát, mikor a végén megfordul, vakarózni, majd nevetni kezd.
        </p>
        <p>
          11.3. A hóna alatt, mintha megfogta volna, eldobja, a közönségnél dermedt csend, majd ováció. Úgy vélik, értik a rendezők szándékát.
        </p>
        <p>
          12.1. A bíróság folyosója, délután. Zoltán búcsúzik a fiaitól. A két kamasz most riadt, egy kicsit megcsapta őket az esemény súlya.
        </p> 
        <div id="parbeszed">
          ZOLTÁN: Én anyátokhoz többé nem megyek, de tudjátok a telefonszámomat, ha valami van, hívjatok. Ha nincs, akkor is, jó?
        </div>
        <p>
          12.2. A két fiú bólogat, nem tudják mit kezdjenek magukkal, az apjukkal, meg ezzel az egész mindenséggel, Zoltán megöleli őket, ez jó, olyan, mint régen, Marciból kiszakad a sírás.
        </p>
        <div id="parbeszed">
          MARCI: Mi nem akartuk...
        </div>
        <div id="parbeszed">
          ZOLTÁN: Tudom...Most egy ideig a műhelyben lakom, gyertek bármikor.
        </div>
        <p>
          12.3. Kezet fognak, búcsú.
        </p>
        <p>
          12.4. Volt felesége a folyosón távolabbról némán figyeli őket, a fiúk közelednek, Zoltán távolodik.
        </p>
        <p>
          13.1. Az utcán, délután. Az élettárs a bíróság épülete előtt egy menő, nyugati kocsiban várakozik, közben mobilon telefonál.
        </p>
        <p>
          13.2. A kocsi ajtajai, mint egy madár szárnyai tárulnak ki, mikor a volt feleség és a két kamasz megérkezik.
        </p>
        <p>
          13.3. Az asszony előre száll be, a két fiú hátulra. Ádám, az élettárs azonnal átöleli az asszonyt, magához szorítja, csók.
        </p>
        <p>
          13.4. A nő a visszapillantó-tükörben látja, amint két fiú kissé bátortalanul szintén átöleli egymást, arcukat egymás nyakába rejtve.
        </p>
        <p>
          14.1. Ismét a divatbemutatón, már vége a "bolhacirkusznak", Csillát igazgatják, ő következik.
        </p>
        <p>
          14.2. Kint, a fellebbenő függöny néhány pillanatra bepillantást enged a kifutóra - hátulról. Fényözön, közönség, mohó szemek, taps, villogó vakuk.
        </p>
        <p>
          14.3. És két kialvatlan, véreres szem, borostás arc fentről, a padlás egy nyílásából.
        </p>
        <p>
          14.4. A hajléktalan koszlott hálózsákba bújt teste fent, a gerendák között, arccal a nyíláshoz tapadva.
        </p>
        <p>
          14.5. Csilla lép ki a függöny mögül, érzéki, vaskos, dacos, mégis mosolygó száj, valami eszelős kalap a fején, ami eltakarja a szemét, testén laza, kissé bizarr ruhaféle, hosszan elnyúló, maga után húzott uszállyal. 
        </p>
        <p>
          14.6. A hajléktalan gyufát vesz elő, a dörzsfelületnek támaszt egy szálat, majd lefricskázza a kifutóra.
        </p>
        <p>
          14.7. Az égő gyufa képe, amint lassan leesik.
        </p>
        <p>
          14.8. Csilla uszálya vége lángra lobban, de nem terjed tovább, szinte szép, mikor a lány fordul, mintegy a lángokból lép ki, a nézőtéren síri csend.
        </p>
        <p>
          14.9. A függönyök mögött a Tűzoltó az oltó-palackokat próbálgatja, csak egy jó.
        </p>
        <p>
          14.10. Már rohanna oltani, addig ügyetlenkedik, míg a rosszul tartott palackból a nézőkre fúj egy adagot. Sikongatás, viháncolás, a Tűzoltót a Tábornok hangja állítja meg.
        </p>
        <div id="parbeszed">
          TÁBORNOK: Hagyd! Ezt a lányt nem fogja a láng. 
        </div>
        <p>
          14.11. Csilla, mint aki csak most észleli az égő uszályt, egy mozdulattal leveti magáról, mindjárt kis, rövid ruhában lépked tovább, mintha nem történt volna semmi.
        </p>
        <p>
          14.12. Gyér taps a nézőtéren, valamit a nézők is sejtenek, valami nincs rendjén.
        </p>
        <p>
          14.13. Nyüzsgés a nézőtér hátterében, izgatott sajtósok vitatkoznak, köztük Ákos.
        </p>
        <div id="parbeszed">
          ÚJSÁGÍRÓ 1. Mi a fene volt ez szerintetek, performance, divatbemutató helyett..?
        </div>
        <div id="parbeszed">
          ÚJSÁGÍRÓ 2. És ki a fene ez a Tábornok? Mindenütt az van kiírva, hogy ő rendezi ezeket...
        </div>
        <div id="parbeszed">
          ÚJSÁGÍRÓ 3. Valami veterán. Nyugalmazott. Azt mondják, övé a stúdió meg a lányok, és hogy fél keze van, imádja a modelleket, pedig impotens...
        </div>
        <div id="parbeszed">
          ÁKOS: Ő a legjobb.
        </div>
        <div id="parbeszed">
          ÚJSÁGÍRÓ 1. Kicsoda?
        </div>
        <div id="parbeszed">
          ÁKOS: Az a lány, akit most láttatok.
        </div>
        <p>
          15.1.Zoltán műhelye, este. Tágas, világos helyiség, ötvöstárgyak, szerszámok, nagy munkaasztal, kis égető kemence, a falakon ábrák, tervek, oklevelek, kitüntetések papírjai. Az egyik sarokban egy ágy, fölötte könyvespolc, egy fénykép a családról, két másik a két kamasz fiúról, bizalmas, puha képek, amatőr fotók, olyasvalaki készítette, aki szerette, akiket fényképezett. Az ágy mellett régimódi ruhafogas, munkaköpenyekkel, arcvédő álarccal, a falnál kis gáztűzhely, főzéshez, kis tégelyekben ólmot, forrasztóónt melegíteni - tábori körülmények. És egy örökké duruzsoló táskarádió.
        </p>
        <p>
          15.2. Egy kis kamraféle, parányi ablakkal, benne még egy ágy, fölötte a falon távoli tájak kivágott újságból képei, vízesések, a csillagháborús filmek képei, vulkánok. Egy gitár. Központi helyen egy méteresre kinagyított villamosbérlet, a fénykép helyén Miklóska és egy filmsztárnő arcképe. Az érvényesség helyére beírva: Villamosbérlet örökre. Ez Miklóska szobája.
        </p>
        <p>
          15.3. Zoltán lerakja a táskáját, zakóját, kilép a cipőjéből, a hűtőszekrényből sört csapol magának, majd leül az ágyára.
        </p>
        <p>
          15.4. Miklóska az ajtóból nézi, vár.
        </p>
        <p>
          15.5. Zoltán meghúzza a sörösüveget, hátradől, feje a falnak koppan.
        </p>
        <div id="parbeszed">
          ZOLTÁN: Nagy munkát kaptunk... Holnap vagy holnapután elkezdjük, ott van a 	rajz a táskában...
        </div>
        <p>
          15.6. A táskát keresi maga mellett, majd mikor megtalálja, kiveszi a rajzokat, melyek méretüknél fogva kihajtogatva csak a padlón férnek el. Ideges rendezkedés, a sör is útban van, Zoltán idétlenkedése nyomán a kiterjedt papírok szanaszét kunkorodnak a padlón. Zoltán idegesen kutat a táskában.
        </p>
        <p>
          15.7. Miklóska közönyösen nézi, majd kérdez:
        </p>
        <div id="parbeszed">
          MIKLÓSKA: Az itt van nálam, látja?
        </div>
        <div id="parbeszed">
          ZOLTÁN: Jaaa... persze! Na tedd oda a többi mellé, hadd lássuk!
        </div>
        <p>
          15.10. A fiú legyező-mozdulatokat tesz kezével a férfi szemei előtt, az nem reagál. Később mind jobban közelít Zoltán szeméhez az egyik kezével.
        </p>
        <div id="parbeszed">
          ZOLTÁN: (megtörve) Most már látom...ez a kezed...
        </div>
        <p>
          15.11. Megfogja a fiú kezét, nézi, aztán hirtelen megcsókolja. Rövid kis csók, most először, inkább idegen, mint bizalmas. A fiú picit megrándul, aztán hagyja, régóta tud már mindent.
        </p>
        <div id="parbeszed">
          ZOLTÁN: (kibuggyan belőle a sírás) Miklóska. Te leszel az én szemem most már. Ne hagyj magamra.
        </div>
        <div id="parbeszed">
          MIKLÓSKA: Nem hagyom. Sose hagynám el, maga jót tett velem. Már nem emlékszik?
        </div>
        <div id="parbeszed">
          ZOLTÁN: Dehogynem. Kerestem valakit, az igazgatónő az ntézetben pedig azt mondta nagyon jó a kézügyességed....
       </div>
       <div id="parbeszed">
        MIKLÓSKA: Ez így is van, nem volt olyan autó, amit ne tudtam volna kinyitni. Csak engedje már el a kezemet. Maga nem vak, csak rossz a szeme. És ki van idegileg. Aludjon, majd szerzek magának valami nőt. Ne igyon sokat.
       </div>
       <div id="parbeszed">
        ZOLTÁN: Miklóska, szeretsz te engem..? Nekem már gyerekem sincs...
        </div>
        <div id="parbeszed">
          MIKLÓSKA: Tisztelem magát...És hálás vagyok.
        </div>
        <div id="parbeszed">
          ZOLTÁN: Ez mit jelent?
        </div>
        <div id="parbeszed">
          MIKLÓSKA: Semmit...Vagy mindent.
        </div>
        <p>
          15.12. Egy szemüveget vesz elő valahonnan és a férfi szemére teszi.
        </p>
        <p>
          16.1. Divatbemutató, a kulisszák mögött, este. A lányok öltözőjében vagyunk, rohanás, ideges átöltözések, sminkigazítások a nagy tükrök előtt.
        </p>
        <p>
          16.2. Két lány egymás hajába tépve viaskodik, némán, ékszerek, smukkok hullanak szanaszét, gyöngyök gombjai.
        </p>
        <p>
          16.3. Két csupa fehérbe öltözött, feminin mindenes választja szét őket, mindkettőt durván belökve saját székébe a tükrök előtt, ahol azonnal sminkesek, fodrászok rontanak rájuk, kiigazítandó a történteket.
        </p>
        <p>
          16.4. A jelenet a többieket is felzaklatja, hirtelen ideges, kapkodó, ingerült lesz a légkör, már-már lázadás, egyikük hirtelen kiissza a körömlakklemosót, majd letépi magáról a ruhát és hány.
        </p>
        <p>
          16.5. Érkezik a két mindenes, valahová kivonszolják az önfeledten nevető, viháncoló, majdnem meztelen nőt.
        </p>
        <p>
          16.6. A fellebbenő függöny néhány pillanatra bepillantást enged a kifutóra - hátulról.
        </p>
        <p>
          16.7. Fényözön, izgatott arcú közönség, taps, villogó vakuk.
        </p>
        <p>
          16.8. A Tábornok a nagy előtérben ül egy hatalmas fotelben a nyüzsgés közepén és némán figyel. Szikár termet, alig ráncos, kemény, vörösre ivott arc, érzelem nélkül, hideg-kék, szűk szemek.
        </p>
        <p>
          16.9. A fotel melletti kis asztalkára tett műkéz, ujjai között egy vörös rózsa. Mellette egy üveg márkás ital, már jócskán hiányzik belőle.
        </p>
        <p>
          16.10. A lányok jöttükben-keltükben egy-egy kacér mosolyt dobnak a férfi felé, majd teszik tovább a dolgukat.
        </p>
        <p>
          16.11. Csilla érkezik, most végzett, ledobja ruháit, majd lenge alsóban a Tábornokhoz lép. Az ölébe ül.
        </p>
        <div id="parbeszed">
          CSILLA: Most ráérek egy kicsit...
        </div>
        <p>
          16.12. Az asztalon a műkéz megmozdul, a virággal a lány felé fordul.
        </p>
        <p>
          16.13. Csilla megcsókolja a Tábornok homlokát, majd meghúzza a férfi üvegét.
        </p>
        <p>
          16.14. Egy, a Piétához hasonló testhelyzetet vesznek fel, a Tábornok ölében a lány, a férfi ép keze Csilla ágyékán matat. A lány néha felszisszen, arcán fájdalom.
        </p>
        <div id="parbeszed">
          TÁBORNOK: Egy férfi kellene már neked, egy férfi. Nem ezek 	a nyikhaj kölykök...
        </div>
        <p>
          16.15. Ákos lép be, kezében dosszié, a látvány megbénítja. A fiatal, dúlt arcon döbbenet és utálkozás. Amit lát, az valóban ízléstelen.
        </p>
        <p>
          16.16. A nyakában lógó masinát a kezei automatikusan kezelik, felvételeket készít, "csípőből", nem néz a gépbe, a látványt rögzíti szemeivel.
        </p>
        <div id="parbeszed">
          ÁKOS: (Csillához) Egyébként jól vagy..?
        </div>
        <p>
          16.17. Egy vaskos dossziét dob a Tábornok asztalára, majd kisiet.
        </p>
        <p>
          16.18. A két mindenest látjuk, amint egy folyosó-sarokban az előbbi, renitens lányt verik. Az ágyékát, összecsavart, vizes törölközővel, az egyik verő a lány száján tenyerel, hogy az ne sikítson, mindkét mindenes arcán átszellemült, boldog derű.
        </p>
        <p>
          17.1. Zoltán műhelye este. A férfi az ágyon, koszos munkaruhában, mellette a padlón a vagyont érő rajzok szanaszét. Sörös üvegek.
        </p>
        <p>
          17.2. Miklóska a tágra nyitott ablak elé tolt asztalon ül jóga-ülésben, légzőgyakorlatokat csinál, egy kis alig-ágyékkötő van rajta, mint nagy, indiai elődeinek.
        </p>
        <p>
          17.3. A műhely a földszinten van, vastag, nap-motívumú rácsok védik a betörőktől, a fiú bentről most olyan, mint valami fekete nap.
        </p>
        <p>
          17.4. Kintről mint egy bezárt félisten a gyér utcai világításban.
        </p>
        <p>
          18.1. Divatbemutató, a kulisszák mögött, este. Csilla még mindig a Tábornok ölében, kezében az üveg, az öltöztető rohan be.
        </p>
        <div id="parbeszed">
          ÖLTÖZTETŐ: Csilla, te következel, siess!
        </div>
        <div id="parbeszed">
          CSILLA: (a Tábornoknak, miközben kibontakozik az ölelésből, újra meghúzza az üveget) Képzeld, valaki meg akart gyújtani!
        </div>
        <p>
          19.1. Az öltözőben a tükrök előtt az öltöztető az utolsó simításokat végzi Csilla ruháján, kalapján, jobbról-balról lihegve látszólag megköpdösi az arcát.
        </p>
        <div id="parbeszed">
          ÖLTÖZTETŐ: Mehetsz, szép vagy, mint egy világítótorony...
        </div>
        <p>
          19.2. Csilla kilép a függöny mögül a fénybe. 
        </p>
        <p>
          20.1. A padláson a hajléktalan most nem néz a kukucskálón, hanyatt fekszik rongyaiban, arca elégedett, keze az ágyékán, lehunyt szemmel többet lát, mint amit a valóságban odalent láthat. Gönceiből apró lángok pislákolnak, mégsem ég, néha elnyom egyet-kettőt.
        </p>
        <p>
          21.1. Csilla az bemutató-épület előtt várakozik, este. Kissé részeg, dohányzik, most olyan, mint egy utcalány. Egy kocsi hamarosan érkezik, Ákos a volánnál, fékezés, Csilla nyitná az ajtót, nem nyílik.
        </p>
        <p>
          21.2. Ákos kiszáll, a csomagtérből két nagy bőröndöt tesz a járdára.
        </p>
        <div id="parbeszed">
          ÁKOS: (indulattal) Látni sem akarlak többé!
        </div>
        <p>
          21.3. Csilla nincs nagyon meglepve, végignézi, amint a fiú beszáll és repülő-rajttal indít. Kicsit nézelődik még, késői emberek mennek el mellette, van, aki megbámulja, sötét.
        </p>
        <p>
          21.4. Vaktában, sétálva elindul valamerre, a bőröndöket a járdán hagyja,
        </p>
        <p>
          21.5. melyek mellett két koszlott, ormótlan bakancs áll meg, 
        </p>
        <p>
          21.6. majd két erős kéz vastag, tömpe, repedezett, itt-ott sebes ujjai fonódnak a fogantyúkra,
        </p>
        <p>
          21.7. az arc, a Hajléktalan arca, amint a lány után néz. A jelenet inkább fenyegető, rossz utcai világítás, vizesen fénylő aszfalt, hosszú, éles árnyak.
        </p>
        <p>
          21.8. Távolról, mint egy sötét árny követni kezdi a lányt a két bőrönddel.
        </p>
        <p>
          21.9. Rikítóan világított kocsmabejárat, lárma hallatszik ki a nyitott ajtón. Csilla eldobja a cigarettáját, belép az ajtón.
        </p>
        <p>
          21.10. A Hajléktalan arrébb megáll.
        </p>
        <p>
          21.11. Leteszi a bőröndöket, a kezeket látjuk, amint leválnak a fogantyúkról, mintha oda lettek volna ragasztva.
        </p>
        <p>
          21.12. Autók húznak el, néhány sietős járókelő, egy alkalmi szerelmespár alkudozik a kocsma falánál, a Hajléktalan csak áll, mint egy sötét szobor.
        </p>
        <p>
          21.13. Csilla lép ki a kocsmából, nevetgél, az ajtóig kísérik alkalmi hódolói, kint rágyújt, majd megy tovább, látszólag cél nélkül, a Hajléktalan követi.
        </p>
        <p>
          21.14. Már a férfi is túlhaladja a kocsmaajtót, mikor két fiú lép ki, és Csilla után erednek.
        </p>
        <p>
          21.15. A hajléktalannal találják magukat szemben, aki megfordulva útjukat állja, két kezét kitárva a bőrönddel.
        </p>
        <p>
          21.16. A fiúk mennének el mellette a lány után, de nem tudnak.
        </p>
        <p>
          21.17. A két fiú kakaskodna, de a Hajléktalan összeüti a fejüket a két bőrönddel.
        </p>
        <p>
          22.1. Zoltán műhelye este. Az ablakban Miklóska szobor-teste. A fiú révült arccal, lehunyt szemmel meditál.
        </p>
        <p>
          22.2. Majd mikor kinyitja a szemét, kint, a járdán előtte áll Csilla. Mintha a fiú képzelete varázsolta volna oda. Most nincs reflektor, cél-fények, mint a kifutón, a nő mégis vonzó látvány. A fiú is. Most pár pillanatig megbabonázva egymás szemébe mélyednek, áll minden. Csilla kezében kis lapos üveg, most iszik belőle, majd megszólal:
        </p>
        <div id="parbeszed">
          CSILLA: Bezártak?
        </div>
        <div id="parbeszed">
          MIKLÓSKA: Gyere be.
        </div>
        <p>
          22.1. Zoltán műhelye este. Sötét van. Miklóska megrázza az alvó Zoltán vállát.
        </p>
        <div id="parbeszed">
          MIKLÓSKA: Ébredjen, vendége jön.
        </div>
        <p>
          23.1. A bejárati ajtó, láncok, lakatok, Miklóska ajtót nyit, Csilla a majdnem meztelen fiú előtt egy picit gyönyörködik, már-már a fiúra borul, aki megtámasztja.
        </p>
        <div id="parbeszed">
          CSILLA: Téged vártalak...
        </div>
        <div id="parbeszed">
          MIKLÓSKA: Én vagyok...
        </div>
        <p>
          23.2. Sejtelmes játék, ölelkezés, csókok, Miklóska kissé tartózkodó, a szájra kapott csókot mintha kerülné, utána lopva megtörli a száját. A sötét műhelybe vezeti a lányt, és mindketten a meglepett Zoltán mellé feküsznek,
        </p>
        <p>
          23.3. ahonnan Miklóska ügyesen kiszáll, miután Zoltán karjait a lány köré fonja. Csilla szenvedéllyel viszonozza a férfi csókjait. 
        </p>
        <div id="parbeszed">
          CSILLA: Te ki vagy..?
        </div>
        <p>
          23.4. Nincs válasz, Miklóska keze nyúl bele a képbe, leveszi Zoltán szemüvegét.
        </p>
        <p>
          24.1. Zoltán műhelye reggel, az ágy, a két egymásba fonódott test, pihenve egymás ölében, közben az ablak előtt vörösség, pirkad.
        </p>
        <p>
          24.2. Az ágyban csak Csilla, most bejön Miklóska félmeztelen, kiemeli a lányt az ágyból.
        </p>
        <div id="parbeszed">
          CSILLA: (felélénkül) Te is itt vagy? Végre! Ölelj meg!
        </div>
        <div id="parbeszed">
          MIKLÓSKA: Nem. Most elmész. Gyorsan. Majd találkozunk.
        </div>
        <p>
          25.1. Divat-stúdió, nappal, szabás-varrás, a modellek unottan asszisztálnak a szabók szélvész-szerű tevékenysége közben. 
        </p>
        <p>
          25.2. A Tábornok a szokott helyén, a műkéz az asztalon, "ujjai" között egy szál rózsa.
        </p>
        <div id="parbeszed">
          TÁBORNOK: Csilla hol van?
        </div>
        <p>
          25.3. Zavart csend, aztán az egyik modell a férfi fülébe súg valamit.
        </p>
        <div id="parbeszed">
          TÁBORNOK: Igen?! Na hozzák ide azt a nyikhajt! Máris!
        </div>
        <p>
          25.4. Kavarodás, majd a két feminin mindenes társaságában megjelenik Ákos, arcán feszült dac, elszántság.
        </p>
        <div id="parbeszed">
          TÁBORNOK: Hol van Csilla?
        </div>
        <div id="parbeszed">
          ÁKOS: Nem tudom...És nem is érdekel.
        </div>
        <div id="parbeszed">
          TÁBORNOK: Hogy-hogy nem tudod?
       </div>
       <div id="parbeszed">
        ÁKOS: Nézze Tábornok, Csilla és én...tudja...
       </div>
       <div id="parbeszed">
        TÁBORNOK: Nem tudom!
      </div>
      <div id="parbeszed">
        ÁKOS: ...aztán maga, meg Csilla...
      </div>
      <div id="parbeszed">
        TÁBORNOK: És maga meg én! Maga nélkülem egy senki!
     </div>
     <div id="parbeszed">
      ÁKOS: Igen, de nem erről van szó...
     </div>
     <div id="parbeszed">
      TÁBORNOK: Hát miről?  Mi kárt tehetnék a barátnőjében?
      </div>
      <div id="parbeszed">
        ÁKOS: Tudom, de akkor is... undorító...
      </div>
      <div id="parbeszed">
        TÁBORNOK: Azt mondja? Jöjjön közelebb! Még közelebb!
      </div>
      <p>
        25.5. A Tábornok lerántja a fiú fejét az ágyékához.
      </p>
      <div id="parbeszed">
        TÁBORNOK: Te fogsz leszopni, ha nem keríted elő.
      </div>
      <p>
        25.6. Ákos arccal ágyékközelben.
      </p>
      <div id="parbeszed">
        ÁKOS: Maga itt valami nagymogulnak képzeli magát, pedig egy nyomorék senki, hiába van pénze, mindenki utálja. Nem veszi észre? Járni is alig tud...
      </div>
      <div id="parbeszed">
        TÁBORNOK: Te rohadék..!
      </div>
      <div id="parbeszed">
        ÁKOS: Maga a rohadék! Már bűzlik, mint a kétnapos halott!
     </div>
     <p>
      25.7. A Tábornok a fiú tarkójába-hajába mar, Ákos öklével a férfi ágyékába üt teljes erőből. A Tábornok felordít, a két feminin mindenes azonnal megjelenik, de Ákos már nincs sehol.
     </p>
     <p>
      26.1. Zoltán ötvösműhelye kívülről, nappal. Kis elhanyagolt kert, szemben valami kifőzde. Miklóska egy a fűre terített pléden ül jóga-ülésben, légzőgyakorlatokat végez és figyel. Hamarosan a kifőzde asszonyai nagy lábasokkal átjönnek az úton, és a lefőtt csontokat átdobálják Zoltán szomszédja kertjébe, nevetgélnek, látható, nem először teszik. A bokrok közül szinte azonnal két kutya rohan elő, de egyelőre csak kerülgetik a forró csontokat, szaglásznak, nyüszítenek, néha idegesen egymásba marnak.
     </p>
     <p>
      26.2. Miklóska látja, a csontokon még sok hús van, nyel egyet. 
     </p>
     <p>
      27.1. Ötvösműhely, belső, nappal. Zoltán az ágyon heverész, Miklóska belép.
     </p>
     <div id="parbeszed">
      MIKLÓSKA: Zoli bá, enni kellene, nem csak inni... És ma még nem csináltunk semmit...
    </div>
    <p>
      27.2. Zoltán kábán néz fel, majd felül.
    </p>
    <div id="parbeszed">
      ZOLTÁN: Hány óra?
    </div>
    <div id="parbeszed">
      MIKLÓSKA: Elmúlt dél.	
    </div>
    <div id="parbeszed">
      ZOLTÁN: Húúú...a mindenit! Akkor együnk!
    </div>
    <div id="parbeszed">
      MIKLÓSKA: És mit?
    </div>
    <div id="parbeszed">
      ZOLTÁN: Ja...Igaz, én ilyenkor haza szoktam menni ebédelni.
    </div>
    <div id="parbeszed">
      MIKLÓSKA: (picit elmosolyodik) Most ne menjen.
    </div>
    <div id="parbeszed">
      ZOLTÁN: És te? Te hol szoktál enni? (zavarban) Látod...szinte semmit nem tudok rólad...
    </div>
    <div id="parbeszed">
      MIKLÓSKA: Nem baj. Adjon pénzt, hozok valamit, aztán majd 	megszervezzük az egészet. Bízza rám.
    </div>
    <div id="parbeszed">
      ZOLTÁN: Pénz...
    </div>
    <p>
      27.3. Kotorász a zsebeiben, néhány gyűrött bankjegy kerül elő, és némi aprópénz, Miklóska kitartóan vár.
    </p>
    <div id="parbeszed">
      MIKLÓSKA: Azt mondta, kapott egy halom pénzt előlegbe az ékszerekért...
    </div>
    <div id="parbeszed">
      ZOLTÁN: (sóhajt) Odaadtam a fiúknak...
    </div>
    <div id="parbeszed">
      MIKLÓSKA: Zolinak és Marcinak..? Mindet..?
    </div>
    <div id="parbeszed">
      ZOLTÁN: Igen...
    </div>

    <p>
      Csend.
    </p>
    <p>
      27.4. Zoltán a fiú kezéért nyúl, az vonakodva enged az érintésnek.
    </p>
    <div id="parbeszed">
      ZOLTÁN: Miklóska, lehet, hogy nem érted, de ők a gyerekeim, azt szeretném, ha ezután is azok lennének...            hogy szeressenek egy kicsit vagy...nem is tudom...ne hagyjanak el...
    </div>
    <div id="parbeszed">
      MIKLÓSKA: Pénzért...
    </div>
    <div id="parbeszed">
      ZOLTÁN: (nehéz neki kimondani) Miklóska, látod, most jöttem rá, hogy nekem az egész életem során mindenért pénzt kellett adnom. Pénzt. A szerelemért, a szeretetért is. És azért a legtöbbet. Nem születtem szépnek, gazdagnak, ilyen pohos voltam mindig, a feleségem akkor jött hozzám, mikor már nevem volt a szakmában, sokat kerestem, egyébként, most már azt hiszem, soha nem szeretett. Egy brillel fizettem azért, hogy gyereket szüljön nekem, egy újabbal a másikért...
   </div>
   <div id="parbeszed">
    MIKLÓSKA: Csak engem kapott ingyen.
   </div>
   <div id="parbeszed">
    ZOLTÁN: Igen... Most mondd meg, rosszul tettem, hogy azt a pénzt nekik adtam?
  </div>
  <div id="parbeszed">
    MIKLÓSKA: (hűvös, kissé töprengő arc). Jól tette Zoli bá.
  </div>
  <p>
    28.1. Csilla nagyszüleinek háza előtt, másnap, alkony. Kissé ósdi, de még mindig elegáns, amolyan jobb, polgári ház, kis park az épület előtt. A környék nem villanegyed, de látható, hogy jobb emberek laknak errefelé.
  </p>
  <p>
    28.2. Csilla egy taxiból száll ki.
  </p>
  <p>
    28.3. A szomszéd ház kerítése előtt a Hajléktalan ül a járdán, mintha aludna vagy mint aki belőtte magát. Mellette Csilla két bőröndje. A lány nem veszi észre.
  </p>
  <div id="parbeszed">
    CSILLA: (A taxisnak) Azonnal hozom a pénzt, várjon egy pillanatra!
  </div>
  <div id="parbeszed">
    TAXIS: (fiatal, rámenős típus) Csak nyugodtan, nem kell sietni, ismerem én magát a tévéből, kisasszony! (Halkabban) Maga gyönyörű, és én elvinném a világ végére is, ha kegyed is akarná, amit én...
  </div>
  <p>
    28.4. Csilla arcán meglepetés, de tetszik neki a bók.
  </p>
  <div id="parbeszed">
    CSILLA: Igazán..? Majd egyszer, jó?
  </div>
  <p>
    28.5. A taxis az ágyékára teszi a kezét.
  </p>
  <div id="parbeszed">
    TAXIS: Nem fog bennem csalódni.
  </div>
  <p>
    28.6. Csilla arca mosolyog, de töprengő.
  </p>
  <div id="parbeszed">
    CSILLA: De én nagyon messzire szeretnék menni...
  </div>
  <div id="parbeszed">
    TAXIS: (sóhajt) Én is... És hová? (kis csend, a férfi egy névjegyet vesz elő) Itt a névjegyem. Szóljon, ha mondjuk 	Madagaszkárba akar menni... Ott lesz a következő teljes napfogyatkozás.
  </div>
  <div id="parbeszed">
    CSILLA: Igen? Nem tudom. De most hozom a pénzt, jó?
  </div>
  <p>
    28.7. Csilla keze a csengőn, mellette a Hajléktalan a két bőrönddel, most leteszi Csilla mellé, a lány meglepődve:
  </p>
  <div id="parbeszed">
    CSILLA: Maga..?
  </div>
  <p>
    28.8. Meleg van, a férfin mégis egy csomó gönc, de a mellkasán nyitva, látszik egy boltozatos, izmos felsőtest, középen végigfutó, vöröses, hosszú műtéti heg, jellegzetesen egy szívműtét nyoma. Az arca most közelről vonzó, fiatalos arc, de roppant ápolatlan, a szemei mint egy megszállotté vagy egy alvajáróé, fogai hiányosak, rosszak, koszos kezein lerágott körmök, bal szemöldöke mellett kis ovális anyajegy.
  </p>
  <p>
    28.9. Nagyapa nyit ajtót ebben a pillanatban, Csillával egymás nyakába borulnak, az öregúr lelkesedik, de a hajléktalanra nézve tanácstalan.
  </p>
  <div id="parbeszed">
    NAGYAPA: Együtt vagytok..?
  </div>
  <div id="parbeszed">
    CSILLA:(zavarban) Nem...csak tegnap ott felejtettem a valahol bőröndömet, ő pedig volt olyan kedves és úgy látszik, utánam hozta.
  </div>
  <div id="parbeszed">
    NAGYAPA: Hol felejtetted..? Csak úgy, az utcán, vagy...
  </div>
  <div id="parbeszed">
    CSILLA: Nem tudom...
  </div>
  <div id="parbeszed">
    NAGYAPA: (zavarban a férfinak) Kerüljön beljebb!
  </div>
  <p>
    28.10. A Hajléktalan nemet int maga előtt mindkét nyitott tenyerével és lomhán megfordul. 
  </p>
  <div id="parbeszed">
    CSILLA: Ki kell fizetnem a taxit, nincs nálam pénz...
  </div>
  <div id="parbeszed">
    NAGYAPA: Máris hozzuk, tessék várni..!
  </div>
  <div id="parbeszed">
    TAXIS: Uram, reggelig is, ha kell...és boldogan...
  </div>
  <p>
    28.11. Nagyapa és Csilla bemennek a bőröndökkel, a Hajléktalan a taxishoz: 
  </p>
  <div id="parbeszed">
    HAJLÉKTALAN: Mennyivel tartozik?
  </div>
  <div id="parbeszed">
    TAXIS: Tessék..?
  </div>
  <div id="parbeszed">
    HAJLÉKTALAN: Azt akarom tudni, a nő mennyivel tartozik magának.
  </div>
  <div id="parbeszed">
    TAXIS: Ki akarja fizetni? Na menjen már...
  </div>
  <div id="parbeszed">
    HAJLÉKTALAN: Mért? Az én pénzem nem jó?
  </div>
  <div id="parbeszed">
    TAXIS: Nem. Húzzon el innen. És ne támaszkodjon a kocsimra a mocskos mancsával, igen?
  </div>
  <p>
    28.12. A hajléktalan kisebb köteg pénzt vesz elő az egyik zsebe bugyrából, lassan, aztán átteszi a másik zsebébe. A mozdulatai lusták, lassúak, a taxis mérsékelt érdeklődéssel nézi. Aztán az autórádióhoz nyúl, keresne valami állomást, mikor elönti az üvegtörmelék, az első szélvédőt verte be a hajléktalan, aki mint az alvajáró, már több lépés távolságban bandukol, mintha mi sem történt volna.
  </p>
  <div id="parbeszed">
    TAXIS: Hé! Állj meg, mert agyonverlek, te szemét..!
  </div>
  <p>
    28.13. Tolatásba kapcsol, hogy elérje a férfit, mikor odaér melléje, a hajléktalan bódult arccal oldalra néz, majd emeli az öklét az oldalsó ablak felé, a taxis riadtan gázt ad, tolat tovább, majd a férfitól nagyobb távolságban megáll. Gyorsan kiveri a maradék üveget a szélvédőből, ne zavarjon, ekkor még látja a hajléktalant, közben:
  </p>
  <div id="parbeszed">
    TAXIS: (magának) Ez volt az utolsó napod, te állat! Úgy csaplak el, hogy az Úristen sem rak össze!
  </div>
  <p>
    28.14. Indít, de a férfit már nem látja sehol.
  </p>
  <p>
    29.1. Csilla ismét a kapuban, de már sem a taxi, sem a hajléktalan nem látható. Az úttesten üvegtörmelék. Hamarosan a taxis fékez mellette, nem áll meg, csak dühösen kiüvölt a kocsiból:
  </p>
  <div id="parbeszed">
    TAXIS: Ki van fizetve nagysád! A barátja gavallér volt, hogy ragadnának össze!
  </div>
  <p>
    29.2. Csilla semmit sem ért, Nagyapa a lakás ajtajában kitárt karral várja vissza a lányt, más nem is érdekli.
  </p>
  <p>
    30.1. Csilla nagyszüleinek háza, belső. Előszoba, Nagyapa épp cipőpucolást hagyott abba. Kissámli, cipők, kefék. Nagymama, Csilla, ölelkezés.
  </p>
  <p>
    30.2. Nagyapa mindjárt visszaül a helyére, és amint Csilla kilép a cipőjéből mindjárt besorolja a többihez, majd beviszi Csilla szobájába a bőröndöket.
  </p>
  <div id="parbeszed">
    CSILLA: Egy kicsit hazajöttem...
  </div>
  <div id="parbeszed">
    NAGYMAMA: Jól tetted drágám, úgy örülök... De várj, leszedem a ruhákat!
  </div>
  <p>
    30.3. Csilla szobájában nagy szárítóállvány tele száradó ruhákkal, vasalódeszka. Az idős, de mozgékony asszony gyorsan egy kosárba szedi a ruhákat.
  </p>
  <p>
    30.4. Csilla az előszoba tükrében igazgatja magát, Nagyapa kezében egy cipővel és a kefével csodálattal nézi. Most látjuk, hogy laza felső protézise néha leesik az alsóra.
  </p>
  <div id="parbeszed">
    CSILLA: Lehet, hogy most egy kicsit tovább maradok.
  </div>
  <div id="parbeszed">
    NAGYAPA: Ameddig akarsz, szívem... de ugye nincs valami baj?
  </div>
  <p>
    30.5. Már Nagymama is az előszobában, aggódva néznek a lányra.
  </p>
  <div id="parbeszed">
    CSILLA: Nincs. Csak egy kicsit elfáradtam...
  </div>
  <div id="parbeszed">
    NAGYMAMA: És a fiú..? Hogy is hívják..?
  </div>
  <div id="parbeszed">
    CSILLA: Most Ákossal is szünetet tartunk.
  </div>
  <p>
    30.6. Nagyapa vidám rosszallással csóválja a fejét.
  </p>
  <div id="parbeszed">
    NAGYAPA: Látod anyjuk, a fiatalok szünetet tartanak...
  </div>
  <div id="parbeszed">
    NAGYMAMA: Hát...ti tudjátok... de azért csak jobb lenne, ha összeházasodnátok, akkor lenne egy rendes családi élet, gyerek...
  </div>
  <div id="parbeszed">
    NAGYAPA: Bizony! Unokát akarok! Sokat! (könyörgőn) De egy kislányt legalább...
  </div>
  <p>
    30.7. Az öregek szobájában. Terített asztal, rögtönzött szendvicsek. Alig esznek.
  </p>
  <p>
    30.8. Az ablakon át fák látszanak, az utca túloldalán egy óvoda kertje, arrébb egy elhagyott, romos villa, elvadult kertjében diófák. Az a Diós. Csilla azt nézi.
  </p>
  <div id="parbeszed">
    CSILLA: Most is hajléktalanok lakják?
  </div>
  <div id="parbeszed">
    NAGYAPA: Azok, hálistennek...
  </div>
  <div id="parbeszed">
    NAGYMAMA: (magyarázólag) Tudod, drágám, voltak itt drogosok is már, azoktól féltünk...
  </div>
  <div id="parbeszed">
    NAGYAPA: Ezek jobbak, néha adunk nekik valami ruhát, ennivalót és akkor nem bántanak. Békén hagynak. Látod, az a fiatalember is hozta a kofferokat, pedig el is lophatta volna.
  </div>
  <div id="parbeszed">
    CSILLA: Ott lakik ő is?
  </div>
  <div id="parbeszed">
    NAGYPAPA: Nem tudjuk. Nem láttuk még.
  </div>
  <div id="parbeszed">
    CSILLA: Megnézném őket...Nincs valami, amit átvihetnék?
  </div>
  <div id="parbeszed">
    NAGYMAMA: Drága kislányom, most fáradt vagy, az előbb mondtad. Pihenj le egy kicsit, és majd holnap átmész hozzájuk. Addig összekészítek valamit nekik. És különben is rengeteg beszélgetni valónk van! És úgy örülök!
  </div>
  <div id="parbeszed">
    CSILLA: Jó, akkor majd holnap.
  </div>
  <p>
    31.1. Zoltán műhelyének kertje, nappal. Miklóska jóga-ülésben a füvön. Nemsokára megjelennek a kifőzde asszonyai a csontokkal, átdobálják a szomszéd kertjébe. Miklóska figyel, majd átugrik a rozzant drótháló-kerítésen.
  </p>
  <p>
    31.2. A két kistestű kutyát morgással, kurjantásokkal elűzi a csontok mellől, amiket aztán gyorsan egy műanyag tálba szed a kutyák dühös csaholása közepette.
  </p>
  <p>
    31.3. Zoltán műhelye, belső, nappal. Zoltán az ágyon, a padlón üres üvegek. Miklóska lép be a tállal.
  </p>
  <p>
    31.4. Megrázza Zoltán vállát.
  </p>
  <div id="parbeszed">
    MIKLÓSKA: Ébredjen, Zoli bá! Dél van!
  </div>
  <div id="parbeszed">
    ZOLTÁN: (riadtan, rossz álomból) He? Mi van?
  </div>
  <div id="parbeszed">
    MIKLÓSKA: Dél. És ma sem csináltunk semmit.
  </div>
  <p>
    31.5. Zoltán felül, dörgöli a szemét, másnapos, borostás, ápolatlan.
  </p>
  <p>
    31.6. A fiú elé teszi a tálat a padlóra a rengeteg húsos, még gőzölgő csonttal.
  </p>
  <div id="parbeszed">
    MIKLÓSKA: Egyen.
  </div>
  <p>
    32.1. Az elhagyott villa, külső és belső, alkony.
  </p>
  <p>
    32.2. Csilla átvág a nagy, elhanyagolt kerten az öreg diófák között, az épület romos, az ajtók, ablakok leszakadva vagy kiverve, a lány kis batyujával óvatosan lép be az épületbe.
  </p>
  <p>
    32.3. Bent a nyomor temploma. A valaha jobb napokat látott, még mindig mutatós terem kissé megkopott pompája a falak és a mennyezet kialakításában, lent egy menedékhely. Koszlott matracok, szivacsdarabok, deszkákból összeeszkábált ágyféle ládákban ülnek, nyolc-tíz személy van bent, köztük nők is, torzonborz fejek, fogatlan szájak, gyulladt szemek, borvirágos orrok, borosüvegek, műanyag flakonok szanaszét. Középen nagy asztal, viszonylag ép, most épp egy emeletes ágy szerepét tölti be, rajta is feküsznek, vélhetően alatta is, mert azt a teret az asztalról lelógó pokrócok takarják. Csillát többen már ismerősként üdvözlik, ováció.
  </p>
  <div id="parbeszed">
    HAJL 1: (testes, hangadó típus) Óóóó...itt van!
  </div>
  <div id="parbeszed">
    HAJL 2: Kicsoda?
  </div>
  <div id="parbeszed">
    HAJL 1: Hát nem látod, te dinnye? A mi Csilluskánk!
  </div>
  <div id="parbeszed">
    HAJL 3: Egyenesen az égből...na, hozott valamit?
  </div>
  <div id="parbeszed">
    CSILLA: Egy kis ennivaló van itt, meg pár ruha, majd osszák el.
  </div>
  <div id="parbeszed">
    HAJL 3: Na, hadd lássuk!
  </div>
  <div id="parbeszed">
    HAJL 1: Kussoljál, az ennivaló Rozi nénié..!
  </div>
  <div id="parbeszed">
    HAJL 3: Ahogy az övé, úgy az enyém is, nem?
  </div>
  <div id="parbeszed">
    HAJL 1: Nem. Ő beteg. Te meg elittad a kenyered árát.
  </div>
  <p>
    32.4. Csilla zavarban, felrak mindent az időközben szabaddá lett asztalra, majd kíváncsian kissé félre libbenti a lelógó pokrócot. Valaki rákiált:
  </p>
  <div id="parbeszed">
    HAJL 4: Oda ne tessék nézni. Nem magának való.
  </div>
  <div id="parbeszed">
    HAJL 1: (közelmegy Csillához, súgva) Ott most nászéjszaka van!
  </div>
  <div id="parbeszed">
    CSILLA: Nincs itt maguknál egy nagydarab férfi..? Olyan forradás vagy seb van a mellén... a szeménél anyajegy...
  </div>
  <div id="parbeszed">
    HAJL 1: Ja, a Tüzes Dönci! Itt van az, csak neki kint van a szállása a disznóólban, oda pakolt, és zárja!
  </div>
  <div id="parbeszed">
    HAJL 3: Nem keveredik, tetszik tudni.
  </div>
  <p>
    32.5. Egy fiatalabb férfiarc bújik elő az asztal alól két pokróc között.
  </p>
  <div id="parbeszed">
    FIATAL HAJL: Tiszteletem, nagysád, rég láttuk. Tudja Dönci pirotechnikus volt, vigyázni kell vele, nem normális, sokkolták az elmén, és úgy maradt. (Visszabújik)
  </div>
  <p>
    32.6. A többit már kívülről, egy üvegajtón át látjuk, Csillát lassan körbefogják, beszélgetnek vele, valaki villanyt gyújt - lelógó madzagon csupasz égő - aztán a lány kifelé indul, pár lépést kísérik, majd visszarohannak az asztalhoz.
  </p>
  <p>
    32.7. Csilla ismét átvág a kerten, most rosszkedvű, alig tartja magát. Hirtelen egy alak magasodik előtte: a Hajléktalan. Most nincs rajta annyi gönc.
  </p>
  <div id="parbeszed">
    HAJLÉKTALAN: Engem keres?
  </div>
  <div id="parbeszed">
    CSILLA: (riadtan) Jaj, de megijesztett...
  </div>
  <div id="parbeszed">
    HAJLÉKTALAN: Nézze meg a házamat.
  </div>
  <div id="parbeszed">
    CSILLA: Most sietek, majd máskor...Maga fizette ki a taxist tegnap?
  </div>
  <div id="parbeszed">
    HAJLÉKTALAN: Nem kellett neki. Nézze meg a házamat, hallja? Olyan, hogy ha bejön, nem akar majd kimenni.
  </div>
  <div id="parbeszed">
    CSILLA: Jó, jó, majd megnézem, de most nagyon sietek...
  </div>
  <p>
    32.8. A férfi hirtelen magához öleli, nem vad ez a mozdulat, de határozott, és olyan, mint egy satu, a lánynak elakad a lélegzete, borostás száj tapad az övére, egy kéz az ágyékába mar. Csilla magához térve lefelé csúszik ki a karokból, majd szabadulva futni kezd, a férfi bambán néz utána.
  </p>
  <p>
    33.1. Őtvösműhely, belső, alkony. Gyér fény szivárog be az ablakon, a rácsok rajzolata a szemközti falon. Zoltán és Miklóska a nagy munkaasztalnál dolgoznak villanyfénynél. Az asztal közepén a rajzok, mércék, vázlatok, érmékre karcolják a mintákat. Zoltán órás-lupével dolgozik, amit néha nyeles nagyítóra vált, Miklóska csak úgy.
  </p>
  <p>
    33.2. Zoltán szemével látunk, a képek, rajzolatok összemosódnak, a férfi izzad, igazgatja a lupét, leveszi, szemüveget tesz fel, hiába. Abbahagyja, iszik, majd ledől az ágyra, bekapcsolja a kis hordozható tévét. Divatmagazin megy, Csilla is látható a képernyőn, Miklóska érdeklődve felpillant. Zoltán előtt a tévé csak egy világító doboz.
  </p>
  <p>
    33.3. Feláll, felkapja a tévét, kiviszi a műhelyből.
  </p>
  <p>
    33.4. Az ötvösműhely kertje, alkony, ömlik az eső. Zoltán kilép a tévével és leteszi a fűre. Még mindig megy a divatműsor, az eső mossa a készüléket, áznak a lányok, a ruhák, majd tompa kattanás és elnémul a készülék, kicsit füstöl, elmegy a kép is.
  </p>
  <p>
    33.5. Zoltán ég felé tartott arcát áztatja.
  </p>
  <p>
    33.6. Hirtelen előtűnik a nap a felhők közül, az eső sűrű, ezüst szálai látszanak.
  </p>
  <p>
    33.7. Miklóska az ajtóban áll és figyel.
  </p>
  <p>
    34.1. Csilla álma. A lány szobája, belső, éjszaka. Csilla álmában hánykolódik az ágyán, majd átúszunk a másik képbe,
  </p>
  <p>
    34.2 mely a disznóól, belülről, meglepően tágas, a falak helyén(?) Csontváry Napút című festménye, benne vagyunk. A szalmán Csilla és a Hajléktalan vadul és odaadóan szeretkeznek. Félhomály, inkább sötét, a közösülés, az extázis önfeledt hangjai.
  </p>
  <p>
    34.3. Egymásba kulcsolódó, szinte ölelkező kezek, ujjak, a Hajléktalan és Csilla ujjai.
  </p>
  <p>
    34.4 Már végeztek, némán feküsznek egymás mellett.
  </p>
  <div id="parbeszed">
    HAJLÉKTALAN: Ez az én házam, látod?
  </div>
  <div id="parbeszed">
    CSILLA: Látom. Nem akarok innen elmenni.
  </div>
  <div id="parbeszed">
    HAJLÉKTALAN: Ugye, mondtam...
  </div>
  <p>
    34.5. Ismét a lányra borul.
  </p>
  <p>
    35.1. Ismét Csilla szobája, éjjel, a lány éppen felriad, éjjeli lámpát gyújt, az arca csurom víz, liheg.
  </p>
  <p>
    35.1. Kis mobiltelefonért nyúl, tárcsáz.
  </p>
  <div id="parbeszed">
    CSILLA: Bea, te vagy az? Nem zavarlak? ... Képzeld, találkoztam egy férfival, aki... Nem, nem, csak megcsókolt, de úgy... Most viszont álmomban megtörtént minden... Tiszta lucsok vagyok... Soha nem találnád ki, egy hajléktalan... 
  </div>
  <p>
    36.1. Csilla az utcán, reggel. A lány a járdán megy, egy autó fékez mellette. Ákos. Lassan megy a lány mellett, a lehúzott ablakon át beszél Csillához.
  </p>
  <div id="parbeszed">
    ÁKOS: Csilla! Béküljünk ki!
  </div>
  <div id="parbeszed">
    CSILLA: Én nem haragudtam, te húztad fel az orrod.
  </div>
  <div id="parbeszed">
    ÁKOS: Gyere, ülj be!
  </div>
  <p>
    36.2. Kocsi belső, Csilla már bent ül.
  </p>
  <div id="parbeszed">
    ÁKOS: Csinálnék rólad egy pár fotót. És ott is maradhatnál... (nevet) Képzeld, a Tábornok azt mondta, kiherél, ha nem kerítelek elő...
  </div>
  <p>
    37.1. Ákos műterme, fotózás, beállítások, más-más ruhákban, tartásban, a fiú már meztelen, Csilla darabonként vetkőzik, minden darab egy újabb felvétel. Reggeli nap.
  </p>
  <div id="parbeszed">
    CSILLA: Eszembe jutott valami...
  </div>
  <div id="parbeszed">
    ÁKOS: Mondjad...
  </div>
  <div id="parbeszed">
    CSILLA: Ez most titok.
  </div>
  <div id="parbeszed">
    ÁKOS: Velünk kapcsolatos?
  </div>
  <div id="parbeszed">
    CSILLA: Nem.
  </div>
  <p>
    37.2. Ákos leteszi a gépet, egy ideig gyönyörködik a lányban.
  </p>
  <div id="parbeszed">
    ÁKOS: Akkor nem is érdekel.
  </div>
  <p>
    37.3. Egy üvegből hosszan kortyol, majd az ágyra rántja a lányt, összeborulnak.
  </p>
  <p>
    37.4. Az ágyon már csak Ákos, meztelenül a delelő nap hevében, a nap később átúszik az ablak másik felére, délután van, a fiú még mindig az ágyon.	
  </p>
  <p>
    37.5. A padlón szétszaggatott ruhák darabjai.
  </p>
  <p>
    38.1. Divatbemutató, este. A kulisszák mögött a megszokott kapkodás, idegesség.
  </p>
  <div id="parbeszed">
    TÁBORNOK: Csilla itt van?
  </div>
  <div id="parbeszed">
    ÖLTÖZTETŐ: Itt van már, de elbújt, azt mondta, ne zavarjuk. 
  </div>
  <div id="parbeszed">
    TÁBORNOK: Akkor ne zavarják.
  </div>
  <p>
    38.2. A kifutó. Csilla úgy bújik ki a függöny mögül, mint egy konferanszié, majd elindul, majdnem a kifutó végére ér a félhomályban, mikor a fények rácsapnak,
  </p>
  <p>
    38.3. (közeli) és Csilla ott áll egy halom drága ruhákból kreált, összemocskolt hajléktalan göncben, fogatlanul, lerágott, mocskos körmökkel, félretaposott, kerekorrú férficipő a lábán, kezében az elmaradhatatlan reklámszatyor a másikban boros üveg. Kirobbanó nevetés és ováció vegyesen a nézőtéren.
  </p>
  <p>
    38.4. A kifutó felülről, a Hajléktalan arca, amint a látványtól egy hangtalan ordításra nyílik a szája.
  </p>
  <p>
    38.5. A függöny mögött riadt zavarodottság.
  </p>
  <div id="parbeszed">
    TÁBORNOK: Hol van az a fényképész? Ákos! Gyorsan fotózni! Sokat!
  </div>
  <div id="parbeszed">
    ÖLTÖZTETŐ: Beteg. Berúgott és elaludt a napon.
  </div>
  <div id="parbeszed">
    TÁBORNOK: Akkor szerezzenek egy másikat! Gyorsan! Hol az a két buzi?!
  </div>
  <p>
    38.6. A két feminin mindenes megjelenik.
  </p>
  <div id="parbeszed">
    TÁBORNOK: Kérjétek el a felvételeket a sajtósoktól! Még ilyet! És hozzátok ide az én drágámat! Mit bámultok? Csillát!
  </div>
  <div id="parbeszed">
    MINDENES 1: Őt nem tudjuk. Eltűnt.
  </div>
  <p>
    39.1. Az elhagyott villa kertje, alkony. Csilla a diófák között lépdel adomány-csomagjával, a villához közeledik. Menet közben kiissza kis lapos üvegét és eldobja. Kissé mámoros.
  </p>
  <p>
    39.2. Bemegy a tárt ajtón, nem talál senkit, csak a rongyokat, holmikat.
  </p>
  <p>
    39.3. A nagy asztalhoz megy, ráteszi a csomagját, a pokrócok most is takarják az asztal alatti birodalmat, (sátor) Csilla picit félrebillenti az egyiket, benéz, a Fiatal hajléktalan néz vele szembe, mellette egy nő alszik.
  </p>
  <div id="parbeszed">
    FIATAL HAJL: Ez van. A többiek isznak, én meg dugok, amíg bírom. Nekünk nincs más az életből. Egyébként bejöhet, ha kedve van. Mellém. Megpróbálhatnánk. Ez se hajléktalan, itt lakik a közelben és szeret kúrni, utána hazamegy a családjához. Hordja nekem a kaját, hogy bírjam. Mind ezt csinálja. De tudom, maga úgyse jön be.
  </div>
  <div id="parbeszed">
    CSILLA: Nem azért...
  </div>
  <div id="parbeszed">
    FIATAL HAJL: Nem hát. Világos. Na, csókolom.
  </div>
  <p>
    39.4.Csilla átmegy a termen, a teraszra vezető ajtó mellett pokrócba burkolt valami, lehajtja a pokrócot egy kicsit, Rozi néni. Halott.
  </p>
  <p>
    39.5. Menekülve lép ki a hátsó teraszra, meglátja a kert végében tüsténkedő hajléktalanokat, száraz ágakat égetnek, vidáman állják körül a tüzet, borozgatnak.
  </p>
  <p>
    39.6. Csilla most veszi észre, hogy előtte a lépcsőn egy férfi ül, a Hajléktalan. Most feláll, szembefordul a lánnyal, hatalmas kabát van rajta, minden ruhadarabjából, még a hajából is csöpög valami nedvesség. Csillához közelít.
  </p>
  <div id="parbeszed">
    HAJLÉKTALAN: Tudtam, hogy jössz... 
  </div>
  <div id="parbeszed">
    CSILLA: (viszolygással vegyes bódulattal) Mi ez a szag..?
  </div>
  <div id="parbeszed">
    HAJLÉKTALAN: Az én szagom... Megnézed a házam?
  </div>
  <p>
    39.7. A lány, mint aki megadja magát a férfi mágikus tekintetében, most csak bólint.
  </p>
  <p>
    39.8. Mikor a férfi ölelésre tárja a karját, kinyílik rajta a nagy kabát, Csilla karjai is ölelésre tárulnak, összeborulnak.
  </p>
  <div id="parbeszed">
    HAJLÉKTALAN: Ez a kabát az én házam. És én vagyok a te házad...
  </div>
  <p>
    39.9. A férfi most lenyúl, egy rántással szétnyitja a nadrágját, Csilla segít neki, mikor a férfi vadul beléhatol. Csak állnak így néhány pillanatig, majd a férfi egy öngyújtóval meggyújtja magát. A lány sikít, de nem tud szabadulni, kegyetlen öleléssel tartja őt fogva az eleven láng. 
  </p>
  <p>
    39.10. Aztán egy őrült tánc, állva-közösülés, lángokban.
  </p>
  <p>
    39.11. Később eldőlnek, a férfi Csillára. A kert végében a többiek felfigyelnek a látványra, néhányan kiabálva rohanni kezdenek a két elevenen égő test felé, mások mulatnak az egészen. Valahol megszólal egy autó-riasztó, elkeveredik Csilla sikításával.
  </p>
  <p>
    40.1 Kórházi rendelő, nappal. Ákos hason fekszik a vizsgáló asztalon, testén fura kiütések.
  </p>
  <div id="parbeszed">
    BŐRGYÓGYÁSZ 1.: Azt mondja, elaludt a napon? Nem érezte, hogy már ég a bőre? Az UV-sugarakról hallott már?
  </div>
  <div id="parbeszed">
    ÁKOS: Részeg voltam, valaki megint elhagyott.
  </div>
  <div id="parbeszed">
    BŐRGYÓGYÁSZ 1.: Nem akarom elrontani a napját, de lehet hogy ezek a kiütések rosszindulatúak. A labor majd megmondja.
  </div>
  <div id="parbeszed">
    ÁKOS: (felugrik) Rák..?!
  </div>
  <div id="parbeszed">
    BŐRGYÓGYÁSZ 1.: A tudomány mai állása szerint gyógyítható, csak kissé körülményes és kellemetlen, néha egy kicsit megnyúzom majd.
  </div>
  <p>
    40.2. Kórházi szoba és folyosó, nappal. Egy felismerhetetlen, tetőtől talpig bepólyált test, Csilla, fekszik az ágyon, csak a szeme látszik a kötésből. Nagymama és Nagyapa az ágy szélén ülnek.
  </p>
  <div id="parbeszed">
    NAGYMAMA: Hidd el, rendbe jössz, ma már olyan nagy az orvostudomány, hogy...(elakad) Tudod, valaki meg fogja vásárolni a Dióst, a villát mindenestől...és akkor a hajléktalanok...
  </div>
  <p>
    40.3. Nagyapa felugrik, dühösen:
  </p>
  <div id="parbeszed">
    NAGYAPA: Az Isten áldjon meg, hát nem tudsz másról beszélni?
  </div>
  <p>
    40.4. Később az ablaknál áll, kifelé néz az udvarra, némán zokog, arcán lecsorognak a könnyek.
  </p>
  <p>
    40.5. Folyosó. A székeken, lócákon vakok, bekötött szeműek, sérültek, fehér botok. Csilla szobájának kis kémlelő-ablakán most a Tábornok néz befelé. Nem lép be, elnyomja a cigarettáját az ajtófélfán, majd a kezében lévő rózsát műkeze lassan elmorzsolja, később ledobja az ajtó elé.
  </p>
  <p>
    40.6. A tetőablakon betörő fény-nyalábban a virág úgy hat, mint egy színes rongydarab, a jövés-menésben valaki akaratlanul arrébb rúgja.
  </p>
  <p>
    40.7. Ákos tűnik fel a folyosón, menet közben ölti magára az ingét, elhalad Csilla kórterme előtt, most nem lát, nem hall, rátapos a Tábornok rózsájára és kisiet.
  </p>
  <p>
    41.1. Ötvösműhely, délután. Zoltán részegen dühöng a műhelyben.
  </p>
  <div id="parbeszed">
    ZOLTÁN: Nem látok! Nem látok! 
  </div>
  <p>
    41.2. Leveri a szerszámokat az asztalról, széttépi a rajzokat, majd égnek emelt két ököllel üvölti:
  </p>
  <div id="parbeszed">
    ZOLTÁN: Te bitang Isten, miért pont én? Miért pont engem versz?! Miért?!
  </div>
  <p>
    41.3. Hatalmas erővel felborítja az asztalt, majd lihegve megáll a feldúlt helyiség közepén. Az ajtó felé néz, hunyorog.
  </p>
  <p>
    41.4. Az ajtóban a két fia áll, rémülten figyelik az apjukat egymás kezét fogva.
  </p>
  <p>
    41.5. Zoltán közelebb megy, azt látjuk, amit ő, két homályos alakot, később kissé élesebben.
  </p>
  <div id="parbeszed">
    ZOLTÁN: (csendesen) Zoli, Marci..! Fiaim, ti vagytok..? Ó Istenem, már titeket sem látlak rendesen..!
  </div>
  <p>
    41.6. Összeöleli őket, tapogatja arcukat, simogatja őket, csendesen sírdogálva szipog.
  </p>
  <div id="parbeszed">
    ZOLTÁN: Ez nekem a legnagyobb csapás, gyermekeim... Ha titeket nem láthatlak, jobb, ha nem is élek... Most menjetek el, sajnálom, hogy éppen most... Mikor ilyen rosszkedvem van...
  </div>
  <div id="parbeszed">
    MARCI: Nem baj, apu...
  </div>
  <div id="parbeszed">
    ZOLI: Csak látni akartuk, hogy vagy...
  </div>
  <div id="parbeszed">
    ZOLTÁN: Láttátok, rosszul...
  </div>
  <div id="parbeszed">
    ZOLI: Apu, ne igyál, az a legrosszabb.
  </div>
  <div id="parbeszed">
    ZOLTÁN: Nem bírom ki másként, de ti ezt még nem értitek.
  </div>
  <p>
    41.7. A két fiú már a kertben, távozóban. Marci visszainteget.
  </p>
  <div id="parbeszed">
    ZOLI: Ne integess, úgysem látja.
  </div>
  <div id="parbeszed">
    MARCI: (most elsírja magát) Én nem jövök ide többet...
  </div>
  <p>
    41.8. Ötvösműhely, belső. Zoltán négykézláb mászkál a padlón, a levert szerszámok között válogat, majd megtalál két pontozót, hegyükkel fölfelé az ökleibe szorítja azokat és a szék lapjára támasztja. Térdel a szék előtt, a szemeinek irányított két szerszámmal, majd hirtelen belehajol azokba, hogy kiszúrja a szemét. Csak a szemüvegét préseli bele a fejébe, az egyik üveg szilánkjai vért fakasztanak, a szemüveg szárai letörnek, Zoltán vadul letépi a szemüveget a fejéről, újabb eszelős kísérletbe kezd.
  </p>
  <p>
    41.9. Miklóska lép be a gitárjával, a hangszert leteszi az ágyra, majd csendben elkezd rendet csinálni, ügyet sem vet a szék és a pontozók fölé görnyedő férfiról. 
  </p>
  <p>
    41.10. Zoltán inkább hallja a zajokat, mint látja a fiút, most, mint aki elszégyelli magát, eldobja a pontozókat, feláll, a homloka vérzik, leül az ágyra.
  </p>
  <div id="parbeszed">
    ZOLTÁN: Látod, nekem még ez sem sikerül...
  </div>
  <div id="parbeszed">
    MIKLÓSKA: Nyugodjon meg Zoli bá. Aludjon egy kicsit.
  </div>
  <div id="parbeszed">
    ZOLTÁN: Összetéptem a rajzokat is... Most mi lesz..?
  </div>
  <div id="parbeszed">
    MIKLÓSKA: A rajzok megvannak.
  </div>
  <div id="parbeszed">
    ZOLTÁN: Hogy-hogy..?
  </div>
  <div id="parbeszed">
    MIKLÓSKA: A Nagy Ékszerkönyvben, már akartam magának mondani.
  </div>
  <div id="parbeszed">
    ZOLTÁN: Csak nem..?
  </div>
  <div id="parbeszed">
    MIKLÓSKA: De igen. hamisításra akartak bennünket felhasználni.
  </div>
  <div id="parbeszed">
    ZOLTÁN: A mocskok! Azonnal hívd fel őket telefonon..!
  </div>
  <div id="parbeszed">
    MIKLÓSKA: Nem lehet. Elkapták őket, reggel bemondta a rádió.
  </div>
  <div id="parbeszed">
    ZOLTÁN: Akkor most mit csinálunk?
  </div>
  <div id="parbeszed">
    MIKLÓSKA: Rengeteg régi munkánk van.
  </div>
  <p>
    42.1. Kórház folyosó, fürdő, nappal. Csilla a kórteremben az ágyon fekszik, úgy tűnik, alszik, a Nővér 1. halkan benyit, majd visszacsukja az ajtót. 
  </p>
  <div id="parbeszed">
    NŐVÉR 1. (kintről halljuk, amint valakinek beszél) Elaludt...
  </div>
  <div id="parbeszed">
    NŐVÉR 2. Hála Istennek...
  </div>
  <p>
    42.2. Csilla felül, akaratlanul is hallja kintről a párbeszédet.
  </p>
  <div id="parbeszed">
    ÁPOLÓNŐ 1.: Láttad már az arcát..?
  </div>
  <div id="parbeszed">
    ÁPOLÓNŐ 2.: Szörnyű... Azt mondják, manöken volt...
  </div>
  <div id="parbeszed">
    ÁPOLÓNŐ 1.: Hát ezzel az arccal már nem lesz az.
  </div>
  <div id="parbeszed">
    ÁPOLÓNŐ 2.: Még az a szerencse, hogy nem vakult meg.
  </div>
  <div id="parbeszed">
    ÁPOLÓNŐ 1.: Ez szerinted szerencse..?
  </div>
  <div id="parbeszed">
    ÁPOLÓNŐ 2.: Hát nem is tudom... A férfi, aki felgyújtotta, meghalt, ő pedig valószínűleg azért maradt életben, mert a férfi rajta feküdt... Csak hát az arca, meg az egész teste...
  </div>
  <div id="parbeszed">
    ÁPOLÓNŐ 1.: Én nem bírnám ki... Ha majd leveszi a doktor úr róla a kötést... (borzongva sóhajt). Brrr... mi lesz itt..!
  </div>
  <p>
    42.3. Kórház folyosó, fürdő nappal. Csilla a kórterem ajtajában kifelé kémlel, majd elindul a fürdő felé egy törölközővel. Már nincs nagyon befáslizva, csak a feje, arca. Nehezen, de már jár, mozog. 
  </p>
  <p>
    42.4. Egy ápolónő észreveszi, majd rosszat sejtve a lány után indul.
  </p>
  <p>
    42.5. Csilla benyit a fürdőbe.
  </p>
  <p>
    42.6. Fürdő belső. Csilla magára zárja az ajtót. Lassan a tükör elé megy, megáll előtte és lassan bontani kezdi az arcáról a kötést.
  </p>
  <p>
    42.7. A hosszú fásli fehéren hull a kövezetre.
  </p>
  <p>
    42.8. Csilla dermedten nézi az arcát, hajatlan fejét, szempillája, szemöldöke sincs, ajkak alig, és az arc mint egy leprásé. Színtelen, alig látó szeméből könny csorog.
  </p>
  <p>
    42.9. Körülnéz, majd hirtelen felkapja a fém szeméttartót és a tükörbe vágja. Kórházi szemét és tükördarabok hullnak rá.
  </p>
  <p>
    42.10. A kövön kuporog és egy tükördarabbal a csuklója környékét nyiszálja.
  </p>
  <p>
    42.11. Reccsenés, az ápolónő és két társa szakítja be az ajtót, és a lányra vetik magukat.
  </p>
  <p>
    42.12. Kórterem, belső. A rángatózó, őrjöngő Csillát lefogják, injekciókat kap, az orvos újra kötözi az arcát, fejét.
  </p>
  <div id="parbeszed">
    BŐRGYÓGYÁSZ 2.: Kislány, nem szabad rosszalkodni. Maga meg is halhatott volna. Lángot nyelt, égett, és mégis beszél, jár, lélegzik. A szeme is megmaradt...
  </div>
  <p>
    42.13. A duruzsoló beszédtől és az injekcióktól Csilla hamarosan elalszik. 
  </p>
  <div id="parbeszed">
    BŐRGYÓGYÁSZ 2.: (az ápolóknak) Tudom, hogy tilos, de ha nincs senki mellette, kössék ki a karját.
  </div>
  <p>
    43.1. Ötvösműhely belső, este. Miklóska az égető  kemence előtt, mellette az asztalon az égetésre szánt, kisebb-nagyobb érmék, táblácskák.
  </p>
  <p>
    43.2. Zoltán az ágyon ül, kezében Miklóska gitárjával, egyszerűbb futamokat gyakorol. A szemén sötét szemüveg.
  </p>
  <div id="parbeszed">
    ZOLTÁN: (Nevet) Ha jól megtanítasz gitározni, mehetek majd koldulni. Azt mondják, azok sokat keresnek. 
  </div>
  <p>
    43.3. Miklóska nem válaszol, becsukja a kemence ajtaját és vár.
  </p>
  <p>
    43.4. Zoltán a fiú mellé megy a kemencéhez, már csak az igen erős fényeket látja, mint egy-egy villanást, de nagyon figyel.
  </p>
  <p>
    43.5. A kémlelő nyíláson látjuk, amint a kemence forró belsejében egy női alak változtatja a színét, egy Mária-alak.
  </p>
  <p>
    44.1. Csilla nagyszüleinek háza, belső. Nagyapa, amint összeszedi az összes tükröt a lakásban. Még Nagymama táskáiban is keres/talál.
  </p>
  <p>
    44.2. Az utca és a kert, egy taxi áll meg a ház előtt, Csilla és Nagymama érkezik, a lány arcán laza fedő-kötés.
  </p>
  <p>
    44.3. Nagyapa az ajtóban, mosolyogni igyekszik, kitárt karral várja a kerten átsiető Csillát, Nagymama öregesen lemarad kissé.
  </p>
  <p>
    44.4. Csilla nem borul bele a kitárt karokba, puszit sem ad, mindjárt a szobájába megy.
  </p>
  <p>
    44.5. Csilla szobája, belső. Csilla keres valamit, szekrényt nyit, fiókot húzgál, majd kiszól:
  </p>
  <div id="parbeszed">
    CSILLA: Nagymama hozzál már egy tükröt!
  </div>
  <p>
    44.6. Nagyszülők az előszobában rémülten néznek egymásra.
  </p>
  <div id="parbeszed">
    NAGYMAMA: Minek az most, kislányom, megmondta a doktor úr, hogy...
  </div>
  <div id="parbeszed">
    CSILLA: Ne félj Nagymama, nem lesz semmi baj, hisz megígértem!
  </div>
  <div id="parbeszed">
    NAGYMAMA: Na, jó, viszem mindjárt... (tanácstalanul széttárja a kezeit)
  </div>
  <div id="parbeszed">
    NAGYAPA: Csilluskám, adjuk a tükröt, de bemegyünk mi is...
  </div>
  <div id="parbeszed">
    CSILLA: Ugyan, nagyapa, most már a vécére sem mehetek majd 	egyedül? Maradjatok csak kint, pár perc az egész!
  </div>
  <p>
    44.7. Nagymama benyit Csilla szobájába egy kisebb tükörrel, a lány keze elveszi tőle és becsukódik az ajtó.
  </p>
  <p>
    44.8. A két öreg rettegve áll a zárt ajtó két oldalán.
  </p>
  <p>
    44.9. Kisvártatva nyílik az ajtó, és kijön a lány. A díszes, nagykarimájú fátylas kalapot viseli. Különös, anakronisztikus jelenség ebben a környezetben. Nagyapa a baleset óta először mosolyog, nevet, felső protézise leesik az alsóra.
  </p>
  <div id="parbeszed">
    CSILLA: Nagyapa, én most sokáig nem megyek sehová. Kérlek, csináltasd meg a kertajtót úgy, hogy innen, egy gombbal nyithassuk, mint a bérházakban, és akkor nem kell kimenni.
  </div>
  <div id="parbeszed">
    NAGYAPA: Tényleg! Az nekünk is jó lesz... de a kertbe kisétálhatsz azért...
  </div>
  <div id="parbeszed">
    CSILLA: Nem... Most még nem...
  </div>
  <p>
    45.1. Ötvösműhely, nappal, belső. Zoltán a munkaasztal előtt ördöngős ügyességgel kapcsokat, akasztókat, ékszer-füleket illeszt egymásba, sötét szemüvegével a levegőbe "néz", látszik, ujjai maguktól dolgoznak.
  </p>
  <div id="parbeszed">
    MIKLÓSKA: Pihenjen egy kicsit, Zoli bá. Megyünk sétálni.
  </div>
  <p>
    45.2. Zoltán csuklóján óra, de üveg nélkül, most az ujjait látjuk, amint kitapintja a mutatókat.
  </p>
  <div id="parbeszed">
    ZOLTÁN: Tényleg, már fél tíz is elmúlt! Hogy eltelt az idő!
  </div>
  <p>
    45.3. Megtalálja az üveget, bort tölt a pohárba, keveset, ásványvízzel hígítja, iszik.
  </p>
  <div id="parbeszed">
    ZOLTÁN: Mehetünk.
  </div>
  <p>
    46.1. Csilla nagyszüleinek háza, Csilla szobája, délután. Egy pszichológus beszélteti a lányt a besötétített szobában. Csilla fején most is a fátylas kalap.
  </p>
  <div id="parbeszed">
    PSZICHOLÓGUS: Azt mondta, korán elvesztette a szüleit egy autóbaleset miatt. Nem szokott rájuk emlékezni?
  </div>
  <div id="parbeszed">
    CSILLA: Kicsi voltam, már az arcukra is alig emlékszem. Nagyiék neveltek, és hát...
  </div>
  <div id="parbeszed">
    PSZICHOLÓGUS: ... sok mindent megengedtek magának...
  </div>
  <div id="parbeszed">
    CSILLA: Úgyszólván mindent... hamar rászoktam a fiúkra, férfiakra, nagyiék biztosan elmondták, hogy egyszer teherbe is estem... 
  </div>
  <div id="parbeszed">
    PSZICHOLÓGUS: Nem mondták... És..?
  </div>
  <div id="parbeszed">
    CSILLA: Elvetettem... Kikaparták, a mi szakmánkban nem lehet terhes egy nő.
  </div>
  <div id="parbeszed">
    PSZICHOLÓGUS: Hogy viselte el ezt lelkileg..?
  </div>
  <div id="parbeszed">
    CSILLA: Rettenetes volt... Ne kérdezzen erről többet. Aztán igyekeztem vígasztalódni nagyon szerettem a testi szerelmet, és most ez hiányzik legjobban. Egy férfi érintése, illata. Néha ordítani tudnék a sóvárgástól...
  </div>
  <div id="parbeszed">
    PSZICHOLÓGUS: De miért kellene minderről lemondania?
  </div>
  <div id="parbeszed">
    CSILLA: (nem figyel a férfi kérdésére, folytatja)... különösen egy férfi hiányzik, az utolsó... az a tűz... az a fájdalom, az égett hús, gázolaj, a verejték, az égő haj szaga... és az a soha nem tapasztalt gyönyör...
  </div>
  <div id="parbeszed">
    PSZICHOLÓGUS: Szokott még erről álmodni?
  </div>
  <div id="parbeszed">
    CSILLA: Sajnos ritkán...pedig szeretnék...Lehet, hogy az is elég lenne...
  </div>
  <p>
    46.2. A nagyszülők szobájában. Nagyapa és Nagymama az asztalnál ülnek.
  </p>
  <div id="parbeszed">
    NAGYAPA: Csak hozná rendbe egy kicsit. Hogy ne lenne ilyen búskomor... Mert most még elvagyunk valahogy együtt, de mi lesz vele, ha mi meghalunk..?
  </div>
  <p>
    47.1. Ötvösműhely, belső, este. Miklóska és Zoltán a nyitott ablak előtt az asztalon ülnek jóga ülésben. Zoltán tartása még nem egészen szabályos, de látszik, már gyakorolt.
  </p>
  <div id="parbeszed">
    MIKLÓSKA: Csak lassan. Hasi légzés. Lassan beszívni... bent tartani... lassan kifújni. Kifújáskor halkan sziszegjen, akkor jobb. 
  </div>
  <p>
    47.2. Zoltán hirtelen köhögni kezd.
  </p>
  <div id="parbeszed">
    MIKLÓSKA: A cigaretta. Majd azzal is foglalkozunk. Ismételjük meg.
  </div>
  <p>
    47.3. Az ablakon át a "csontos" kutyákat látni, amint meredten figyelik a két alakot.
  </p>
  <p>
    48.1. Csilla szüleinek háza, Csilla szobája, délután. Csengő szól az előszobában.
  </p>
  <p>
    48.2. Csilla az előszoba ajtó kis ablakán kiles, nem lát senkit. Abban a pillanatban megszólal a telefon. A lány felveszi.
  </p>
  <div id="parbeszed">
    CSILLA: Tessék... Ákos..! Ott állsz az ajtó előtt? Már nyomom is..!
  </div>
  <p>
    48.3. A lány hihetetlen izgalomban gyorsan a fejére teszi a kalapot a fátyollal. Már kopognak, Ákos lép be, nyakában az elmaradhatatlan fényképezőgép. Csak nézik egymást. 
  </p>
  <div id="parbeszed">
    ÁKOS: Szia... hallottam, hogy... gondoltam, megnézlek...
  </div>
  <div id="parbeszed">
    CSILLA: Gyere be... 
  </div>
  <p>
    48.4. Csilla szobája, belső. A lány az ágyra ül, a fiú állva marad az ajtónál. Csilla lassan felemeli a fátylat az arca elől, Ákos ösztönös fotózásba kezd, "csípőből", közben a lányt nézi, az arcán viszolygás, már-már undor. Csilla tovább vetkőzne, de a fiú tiltakozik.
  </p>
  <div id="parbeszed">
    ÁKOS: Ne, azt ne..., bejönnek..!
  </div>
  <div id="parbeszed">
    CSILLA: Egyedül vagyok, Nagyiék orvoshoz mentek...
  </div>
  <p>
    48.5. A lány feláll, lassan közelít, a fiú kitér előle.
  </p>
  <div id="parbeszed">
    CSILLA: Ugye csúnya lettem... undorító...
  </div>
  <div id="parbeszed">
    ÁKOS: Nem... dehogy... csak...
  </div>
  <p>
    48.6. Csilla már egy megvadult, kiéhezett nőstény, a fiúra veti magát, húzná le annak ingét, nadrágját, Ákos védekezik, különös, ádáz küzdelem, Ákos azon igyekszik, hogy az arca ne érjen a lányhoz, Csilla már kiabál.
  </p>
  <div id="parbeszed">
    CSILLA: Nem vagyok leprás, mindenem megvan! Csak egyszer... Könyörgöm..!
  </div>
  <div id="parbeszed">
    ÁKOS: Hagyj békén... most nem megy... majd máskor, majd nálam... 
  </div>
  <p>
    48.7. Csilla most hirtelen háttal fordul, fenekét a falnak szorított fiú ágyékához nyomja. Ákos most felülről fotózik.
  </p>
  <div id="parbeszed">
    CSILLA: Csináld hátulról... úgy nem látsz...
  </div>
  <div id="parbeszed">
    ÁKOS: Hagyd abba	..! Kérlek, hagyd abba...
  </div>
  <p>
    48.8. Csilla most eléje térdel, esedezve...
  </p>
  <div id="parbeszed">
    CSILLA: Csak most az egyszer... utoljára...
  </div>
  <p>
    48.9. A fiú egyik kezével ezt is fotózza, közben ellöki magától a lányt.
  </p>
  <div id="parbeszed">
    ÁKOS: Csilla! Térj már magadhoz! Mi van veled? Ittál?
  </div>
  <p>
    48.10. Csilla a fiú lábaira borulva zokog. Aztán hirtelen feláll, letép magáról mindent, ott áll Ákos előtt meztelen testtel, majd pózolni kezd, mint egykor, le-föl jár a fiú előtt, aki folyamatosan fotózza. 
  </p>
  <p>
    48.11. Aztán Csilla hirtelen közel lép a fiúhoz, és mire az észbe kap, szájon csókolja. Majd kitépi a kezéből a masinát és szíjánál fogva verni kezdi vele a fiút.
  </p>
  <div id="parbeszed">
    ÁKOS! Őrült..! Mit csinálsz..?!
  </div>
  <p>
    48.12. Ákos menekül ki a szobából, Csilla térdre esik és a géppel a padlót veri. Már nem sír.
  </p>
  <p>
    48.13. Egy szétvert fényképezőgép darabjai a padlón, kunkorodó film.
  </p>
  <p>
    49.1. A "Diós"-park, éjjel. Csilla a fák között andalog fátylas kalapjában. Arrább a kastély képe holdfényben, mint egy gyönyörű kísértetház. 
  </p>
  <p>
    49.2. Csilla már ott áll, ahol a baleset történt, kezében a kis lapos üveg. Az udvaron téglarakások, sóderhalmok, valami elkezdődött.
  </p>
  <p>
    49.3. A fák között sétál, néha iszik, megpillant egy összeégett törzsű fát.
  </p>
  <div id="parbeszed">
    CSILLA: (félhangosan) Hol vagy, szerelmem? Hol vagy, te láng? Itt voltam a legboldogabb... és itt haltam meg... a te házadban... (keserű, önironikus nevetésben tör ki, sóhajt) Micsoda hülye kurva vagyok ezzel a lelkizéssel, mikor ez a tahó majdnem megölt, és örökké nyomorékká tett... (ismét iszik) És mégis... köszönöm neked...
  </div>
  <p>
    49.4. A kastélyban, belső. Csilla abban a teremben áll, ahol a hajléktalanok laktak. Most teljesen kihalt, a beszűrődő fényekben rengeteg hátrahagyott mocsok, szemét. A középen álló asztal még mindig "lefüggönyözve" néhány pokróccal, de már nem teljesen zárt, mint korábban.
  </p>
  <p>
    49.5. Csilla bemászik az asztal alatti birodalomba.
  </p>
  <p>
    49.6. Bent vagyunk a "sátorban" a hatalmas asztal alatt, a lány végigfekszik a rongyokon, lassan széttárja lábait. Göncöket vesz fel az arcához, szagukat magába szívja, testéhez szorítja, lassan elborítják a koszlott ruhaneműk.
  </p>
  <div id="parbeszed">
    CSILLA: (félhangosan) Mennyi boldogság emléke lehet itt... Mennyi gyönyörűen undorító mocsok ezekben a göncökben...
  </div>
  <p>
    49.7. Egy patkány orra, figyelő szeme az asztal lábánál.
  </p>
  <p>
    49.8. Csilla a Nagyapáék házához közelít, már messziről lát valami kis csomagot a kapu előtt. A csomag mellett kis gyertya ég.
  </p>
  <p>
    49.9. Csilla a kapunál, a kis csomag felsír, egy gyerek, a lány gyorsan felkapja, körülnéz, sehol senki. Picit kitakarja a rongyokból, fiú, kis véres ajándék, bal szemöldöke mellett pici anyajegy. És most megszólal valahol ugyanaz az autó-riasztó hang, ami az égéskor.
  </p>
  <p>
    49.9. Csilla magához szorítja a csöppséget, és valami iszonyú, kicsit ziháló, hörgő, mégis gyönyörrel teli sóhaj szakad ki belőle. 
  </p>
  <div id="parbeszed">
    CSILLA: Megtaláltalak.
  </div>
  <p>
    50.1. Ötvösműhely, belső, nappal. Zoltán egyedül ül az üres munkaasztalnál, várakozik. Csend van. Később Miklóska lép oda.
  </p>
  <div id="parbeszed">
    MIKLÓSKA: Készen van.
  </div>
  <p>
    50.2. Nagyalakú, egyszerű medaliont tesz Zoltán elé az asztalra. Közepén színes zománckép, a kemencében már látott Mária-alak.
  </p>
  <p>
    50.3. Zoltán felemeli az ékszert, szakértően végigtapogatja az ujjaival.
  </p>
  <div id="parbeszed">
    ZOLTÁN: Sorold el a színeit.
  </div>
  <div id="parbeszed">
    MIKLÓSKA: Nehéz lesz. A fejfedő zöld, mint a fű, de kicsit világosabb, mint tavaszi gyep, az arc sárgásbarnára égett, 	halovány, olyan, mint a kalács béle...
  </div>
  <div id="parbeszed">
    ZOLTÁN: A glória..?
  </div>
  <div id="parbeszed">
    MIKLÓSKA: Sárgás-fehér, lehetett volna fehérebb...
  </div>
  <div id="parbeszed">
    ZOLTÁN: Nem, így jó... A szem él?
  </div>
  <div id="parbeszed">
    MIKLÓSKA: Lecsukva vagy lesütve, de él. 
  </div>
  <p>
    50.4. Miklóska tovább sorolja a színeket, már nem halljuk, az ablakon betűző fényben a két alak meghitt testtartása, közelsége. Két kiegyensúlyozott ember.
  </p>
  <p>
    50.5. Zoltán a végén elégedetten dől hátra, mint aki jólesően elfáradt.
  </p>
  <div id="parbeszed">
    ZOLTÁN: Jó. Miklóska, nagy művész leszel. 
  </div>
  <div id="parbeszed">
    MIKLÓSKA: Most menjünk sétálni.
  </div>
  <div id="parbeszed">
    ZOLTÁN: Hová?
  </div>
  <div id="parbeszed">
    MIKLÓSKA: A parkba. A levegőre.
  </div>
  <div id="parbeszed">
    ZOLTÁN: Igen, azt hiszem, az jó lesz.
  </div>
  <div id="parbeszed">
    MIKLÓSKA: Öltözzünk át.
  </div>
  <div id="parbeszed">
    ZOLTÁN: Minek?
  </div>
  <div id="parbeszed">
    MIKLÓSKA: Csak.
  </div>
  <p>
    51.1. Park, nappal. Zoltán és Miklóska nagy fák között sétálnak, Zoltán szemén fekete szemüveg, sportos ruha.
  </p>
  <p>
    51.2. Miklóska az egyik pad felé vezeti Zoltánt, leülnek.
  </p>
  <p>
    51.4. A környék kissé kihalt, két kicsi gyerek ügyetlenül labdázik.
  </p>

  <div id="parbeszed">
    MIKLÓSKA: Most elmegyek egy kicsit, maradjon itt, ne mászkáljon, jövök nemsoká. 
  </div>
  <div id="parbeszed">
    ZOLTÁN: Hová mész?
  </div>
  <div id="parbeszed">
    MIKLÓSKA: Csak ide, hátra. Gyakorolok, itt tiszta a levegő. Csinálhatja maga is.
  </div>
  <p>
    51.5. Miklóska elmegy pár lépést, onnan jól látja, hallja Zoltánt, a gyepre ül jóga-ülésbe és meditál.
  </p>
  <p>
    51.6. Zoltán hátradől, sütteti arcát a nappal, a fehér bot a lábai között. Később gyereksírást hall, izgatottan előre dől a hangra. Kiszalad a száján:
  </p>
  <div id="parbeszed">
    ZOLTÁN: Sír a gyerek...
  </div>
  <div id="parbeszed">
    CSILLA: (Csak a hangját halljuk, mint Zoltán) Hallom...
  </div>
  <p>
    51.7. Később halljuk, hogy a gyerek felkacag.
  </p>
  <p>
    51.8. Zoltán megnyugodva dől hátra, mosolyog.
  </p>
  <div id="parbeszed">
    CSILLA: (csak a hangja) Szereti a gyerekeket?
  </div>
  <div id="parbeszed">
    ZOLTÁN: Nagyon...	
  </div>
  <div id="parbeszed">
    CSILLA: Én is. Ha nem lenne, talán már én sem élnék.
  </div>
  <div id="parbeszed">
    ZOLTÁN: Miket mond..!
  </div>
  <div id="parbeszed">
    CSILLA: Így igaz, uram. Maga, már megbocsát, mióta vak? Úgy értem, így született vagy...
  </div>
  <div id="parbeszed">
    ZOLTÁN: Nem... néhány hónapja, fél éve...nem is tudom...
  </div>
  <div id="parbeszed">
    CSILLA: Mintha láttam volna már magát errefelé...
  </div>
  <div id="parbeszed">
    ZOLTÁN: Sajnos, én még egyszer sem láttam magát... (elneveti magát a szóviccen)
  </div>
  <div id="parbeszed">
    CSILLA: És milyennek képzel..?
  </div>
  <div id="parbeszed">
    ZOLTÁN: Nem tudom, szép-e vagy csúnya... de igazi asszony... anya... És ez a legnagyobb dicséret, amit mondhatok magáról.
  </div>
  <div id="parbeszed">
    CSILLA: Köszönöm... Ezt még nem mondta senki...
  </div>
  <div id="parbeszed">
    ZOLTÁN: Nincs aki mondja?
  </div>
  <div id="parbeszed">
    CSILLA: Nincs.
  </div>
  <p>
    51.9. A labdázó kisgyerekek elrúgják a labdát, amely Zoltán felé pattog.
  </p>
  <p>
    51.10. Zoltán figyelő arca, füllel figyel, majd ügyesen elkapja a labdát.
  </p>
  <div id="parbeszed">
    KISGYEREK: Ide, ide!
  </div>
  <p>
    51.11. Zoltán a hang felé dobja a labdát. 
  </p>
  <div id="parbeszed">
    CSILLA: Ez ügyes volt. Mivel foglakozott?
  </div>
  <div id="parbeszed">
    ZOLTÁN: Ötvös vagyok.
  </div>
  <div id="parbeszed">
    CSILLA: És most?
  </div>
  <div id="parbeszed">
    ZOLTÁN: Most is.
  </div>
  <div id="parbeszed">
    CSILLA: Tessék..?
  </div>
  <div id="parbeszed">
    ZOLTÁN: Tudja, van nálam egy fiú, egy nagyon derék ember, aki lát helyettem, 
  </div>
  <p>
    51.12. Miklóska figyelni kezd, majd feláll, a nőt nézi fedezékéből, de a fátylas kalap miatt nem látja az arcát.
  </p>
  <p>
    51.13. De mikor a kezére néz, felismeri a fonott karkötőt.
  </p>
  <div id="parbeszed">
    ZOLTÁN: ... aki megmentett, mikor összeroppantam, új embert faragott belőlem és akit már-már úgy szeretek, mint 	a saját fiamat...
  </div>
  <p>
    51.14. Miklóska feszes arca, amint előbb álmélkodik, lassan széthull a hallottak után, ellágyul, sírással küzd, ami végül is kitör belőle szuszogással, görcsös lihegéssel. Az öröm, a boldogság könnyei. Ügyetlenül keni szét az arcán, nem szokott sírni.
  </p>
  <p>
    51.15. Aztán mély lélegzetekkel lassan visszarendezi az arcát.
  </p>
  <div id="parbeszed">
    CSILLA: (óvatos, tapogatózó kérdés) Maga nyilván sok embert szeret...
  </div>
  <div id="parbeszed">
    ZOLTÁN: Mindenkit, akit lehet... most például oda szeretnék menni magához, a picihez, hogy megérinthessem, érezhessem a gyerekszagát...  És magát is...
  </div>
  <div id="parbeszed">
    CSILLA: Hát jöjjön!
  </div>
  <div id="parbeszed">
    ZOLTÁN: Egyedül még nem tudok. A fiam meg elment valahová.
  </div>
  <div id="parbeszed">
    CSILLA: Jöjjön, induljon el, ne féljen..! Na! Indulok én is, aztán majd találkozunk!
  </div>
  <p>
    51.16. Miklóska alakja, amint gyakorol, kidolgozott izmain futkároz a mozgó falevelek között áttörő fény. Közben nem látjuk, csak halljuk Csillát:
  </p>
  <div id="parbeszed">
    CSILLA: Ne hozza a botot, meg fog találni! Tegye le a szemüveget is! Induljon! Pár lépés csak..!
  </div>
  <p>
    56.16. Azt látjuk, mikor Zoltán ügyetlenül beleesik a nő karjaiba.
  </p>
  <p>
    És itt vége. A kép kimerevít.
  </p>
  <p>
    (Ha amerikai vég kell, akkor találkoznak, Zoltán beleesik a lány karjaiba, összeborulás).
  </p>
  <p>

  </p>
  <p style="text-align: center;" >
V É G E 
  </p>
  <p>
    (1980.05.07.)
  </p>




  


 
     <div id="parbeszed">

     </div>
     <div id="parbeszed">

     </div>
     <div id="parbeszed">

     </div>
     <div id="parbeszed">

     </div>
     
     
    </section>
  </main>
  <footer>
    <div class="footer-make">
      <p>
        Készült Debrecenben ©2021  |  &#169 <a target="_blank" href="https://www.derimuzeum.hu/irodalomhaza/">Debreceni Irodalom Háza,</a> <a target="_blank" href="https://www.derimuzeum.hu/">Déri Múzeum</a>  
      </p>
    </div>
    <div class="footer-menu">
      <a href="../../impresszum.html">Impresszum</a>
      <a href="#">Adatvédelmi tájékoztató</a>

    </div>
  </footer>
  <script src="https://cdnjs.cloudflare.com/ajax/libs/jquery/2.1.3/jquery.min.js"></script>
  <script src="./typewriter.js"></script>
</body>
</html>
