<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <meta
      name="description"
      content="A Debreceni Irodalom Háza honlapja Tar Sándor íróról."
    />
    <meta name="robots" content="index,follow" />
    <link rel="icon" href="../img/favicon.ico" />
    <link
      href="https://fonts.googleapis.com/css2?family=Anton&family=Lobster&family=Montserrat&family=Roboto:wght@400;700;900&display=swap"
      rel="stylesheet"
    /> 
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Kelly+Slab&display=swap" rel="stylesheet"> 
    <link rel="stylesheet" href="../styles/style.css" />
    <link rel="preconnect" href="https://fonts.gstatic.com">
<link href="https://fonts.googleapis.com/css2?family=Play&display=swap" rel="stylesheet"> 
    <title>Tar Sándor | Nóra jön</title>
  </head>
</html>
</head>
<body>
  
  <header class="main-head">
    
    <nav>
      <div id="logo">
        <a href="../index.html"> 
  
  
          <img class="main-logo" src="../img/tarlogo.png" alt="logo">
        </a>
      </div>
      <ul>
        <li><a id="underline" href="../eletut/index.html">Életút</a></li>
        <li><a class="current" href="../muvek/muvek-main.html">Művek</a></li>
        <li><a id="underline" href="../gallery/index.html">Fotók</a></li>
        <li><a id="underline" href="../hanganyagok/index.html">Hanganyagok</a></li>
        <li><a id="underline" href="../tarrol/tarrol.html">T.S.-ról</a></li>
      </ul>
    </nav>
    
  </header>

  <main>
    <section class="norajon">
        <h1>Tar Sándor: Nóra jön (részlet)</h1>

        <p>Nóra jön.</p>
        <p>
            Lassan lebegve, mint egy hisztérikus látomás, szürkéskék, sűrűn csíkozott, kórházi, frottír fürdőköpenyben, olyanban, amit a legtöbb férfi visel az osztályon, aki nem hozta a sajátját vagy otthon sincs neki. A bolyhos, durva ruhanemű agyon van mosva, a csíkokat lassan már csak az látja, aki odaképzeli, Nóra a többiek után szabadon köntösnek mondja, az úrinők ugyanis válogatottan elegáns, padlót seprő vagy bokáig érő köntös-csodákban betegek, és váltás is van nekik, ha lehányják, lepisilik, ha magukra öntik a kacsát, ételt vagy mindenestől beleesnek a fürdőkádba, a vécében elfelejtik felhajtani vagy nincs rá idő. És ékszereket is viselnek, Parádinének például egy csodálatos arany kígyó tekeredett a nyakában, míg fürdetéskor le nem nyelte, festik magukat vastagon, Bernadettnek az orráig ér a rúzs, arra folyékony púdert ken, majd megint rúzst, az öreg Baranyiné a haját szinezi szemceruzával, egyszóval mindenki igyekszik, nem úgy, mint ő, neki csak a szépsége és a betegsége valódi. Nóra lesütött szemmel jár, mint aki alszik, miközben örök mosollyal az arcán lépked lefelé a lépcsőn, a nők ugyanis az emeleten vannak, a földszinten a férfiak, Nórának tehát le kell jönnie, ha férfiakat akar látni, de lent van a tévé is a hallban, délben ott kalamolnak a konyhások, és ott a kijárat, az mindig nyitva van, ki lehet nézni az utcára. De minek? 
        </p>
        <p>

            Nóra jól érzi itt magát, úgyszólván éveket töltött már az elmén, általában saját kérésére hozzák be, de olyan is volt, hogy bejött busszal, azt mondta a felvételi szobában a meglepett főorvos asszonynak, higgye el, ő tudja, beteg-e vagy sem. De hiszen most volt kompenzációs szabadságon, csodálkozott fel a papírokból a főorvosnő, minden rendben volt, leletek, közérzet, két hónapja volt exmisszó, szedi a gyógyszereit? Mást nem szed? Nem iszik?  Nóra ilyenkor már nem is figyel a kérdésekre, felölti itt már jólismert, ábrándos arcát, lesüti a szemét, és legfeljebb annyi megjegyzést tesz, hogy itt érzi jól magát. A főorvos asszony viszont tudja, hogy aki egy elmeosztályon jól érzi magát, azt ott kell tartani, azzal baj van, jóllehet azt is tudja, sokan valóban megszokják a benti életet, az osztály nyugalmát, csendjét, sajátos harmóniáját, az ilyenek a kinti világtól elidegenednek, és néha még a buszra, villamosra sem mernek felszállni, félnek az élettől. És amit mindenki tud, így a főorvos asszony is, újra itt van Szerémi Árpád, nyugalmazott jogszakértő és főtanácsos, aki olthatatlan szerelemmel viseltetik Nóra iránt, olymértékű ez a szenvedély, hogy a Nóra nevet is ő adta a szép, álmodozó tekintetű, kissé molett lánynak, aki amúgy Kovács Klára, és nem is lány, hanem egy munkanélküli katonatiszt felesége, akinek a nevét csak a felvételi irodán tudják, a férfi ezt nyomatékkal kérte, Nóra botrányos magánélete miatt ugyanis már régóta külön élnek.
            Szerémi úr emlékszik az első találkozásukra, pedig régen volt, a főtanácsos azonban percre pontosan tudja: tavaly július 17-én este történt az eset, mikor a kissé régimódi férfi huszonegy óra tizenkét perc magasságában meghajolt Nóra előtt, és közölte a lánnyal, hogy ő bizony, bocsássa meg, de szereti. Nóra nem mondott semmit, általában senkinek nem szokott semmit mondani, csak mosolygott akkor is, ki sem nyitva a szemét megölelte a zaklatott embert, odanyomta arcát a másikéhoz, majd a szájába köpött. Nem volt az olyan igazi köpés, csak egy kis nyálat fújt át a nyitvamaradt férfiajkak közé, ahogyan azok a gyerekek csinálják, akik még nem tudják rendesen, Szerémi urat azonban az eset felkavarta. Mire úgy-ahogy magához tért Nóra már ellibegett onnan azzal a lomha, alvajáró mozgással, Szerémi úr pedig ott maradt egyedül az érzelmeivel, még mindig nyitott, összenyálazott szájjal, amit csak később nyalt le, édes volt, Nóra pedig az éjszakás ápolóval bement a ruharaktár ajtaján. Meggyesi az ablak elé húzott tolószékből mindent látott, mindent hallott, de Meggyesi el van a maga világában, néz maga elé, akkor is, ha másvalakire tekint, néha váratlanul jókat kacag, sokan irigylik, vajon mit lát? Min nevet?                  
        </p> 
        <p>

            Szerémi Árpád még mindig fess, jótermetű férfi, sűrű, őszes hajával, pocak semmi, egyenes tartás, Gróf úrnak is szólítják, a betegek jól tájékozódnak a tudatalatti különös világában, így aztán lehetséges, hogy Szerémi úr valamelyik őse valóban gróf volt. A főtanácsos úr nem tűnik betegnek, nem csorog a nyála, orra, nem piszkolja össze magát, mielőtt a vécébe ér, inkább pedáns és illatos, minden nap borotváltatja az arcát a kényszer-gyógykezelésen lévő fodrásszal, sokan nem értik, mit keres ezen az osztályon, és ő is tudja, hogy semmi baja, csak meg akarják ölni a böjti boszorkányok, akik nyers májat etetnek vele éjszakánként és elviszik a gázsütőbe rejtett pénzét borítékkal együtt. Egyedül él, este alig alszik el, már jönnek ezek a  nagytestű, csúf, vastag nők, bő rokolyákban, ami olyan rajtuk, mint egy álruha, az is lehet, hogy tulajdonképpen férfiak, Szerémi úr egyszer meglátta szőrös, izmos lábukat, karjukat, hárman vannak nem szólnak semmit, csak állnak az ágya mellett a sötétben, nézik, azt várják, hogy felébredjen, akkor lefogják, alig kap levegőt a rengeteg test nyomásától, majd meg kell ennie a nyers májat. Aztán viszik a pénzt, ami reggel mégis megvan. Lehet, hogy meg is ölték már, és mindaz, ami most van, csak valamiféle utójáték, mielőtt lelke megsemmisülne, mert már érezte egyszer a nyiszálást is a torkán, a porcogók, inak recsegését, olykor ma is hallja, és az a furcsa, hogy nem fájt. 
        </p>
        <p>

            Amikor itt fekszik, a kórteremben, nincsenek ilyen dolgok, nyilván ide nem mernek bejönni, így aztán Szerémi úr, ha elunja magányos éjszakai gyötrelmeit, visszakéri magát a kórházba, pár szem gyógyszert kap mindössze, a többiek marékszám, és csak azt szeretné megtudni az orvosoktól, hogy miért kell neki nyers májat enni, ha az ízére gondol, még most is beleborzong, és miután a  fogát esténként kiteszi egy pohár enyhén ecetes vízbe, csupasz ínyével kell marcangolnia azt a gusztustalan, langyosan bűzölgő húsfélét, ami pedig mintha ettől inkább keményedne, nehezen boldogul, de ha vonakodik, befogják az orrát, míg le nem nyeli, borzalom. Csakhogy ezek is titkolóznak, nem mondanak semmit, bólogatnak, igen, igen, egyik se mondja, hogy képzeleg maga, bátyám vagy álmodik, csak írnak, jegyzetelnek, a főnővér mondott egyszer valami olyasmit, hogy látens, a múltkor egy csomó hallgató vette körül, azok se szóltak semmit, akkor hát mégis igaz. Napközben kártyázik a betegekkel, akik már olyan állapotban vannak, sakkozni is lehet, és mindig ő nyer. 
        </p>
        <p>

            Miután ezt is meg lehet unni, mostanában inkább zacskókat hajtogat vagy átsétál a nappali kórházba, onnan éjszakára mindenki hazamegy, napközben pedig borzasztó képeket festenek, kosarat fonnak, szőnyeget görcsölnek, Szerémi úrnak is megengedik, hogy beszálljon, a múltkor egy csoportos terápiára is betévedt, nem küldték ki, hallgatta egy ideig a betegeket, művelt ember lévén hamar rájött, hogy ott mindenki szerepet játszik, mégpedig azt, hogy őszinte. Ha jó az idő, sétálgat az udvaron, kimehet a portán is, akkor a kissé régimódi melegítőjét veszi magára, de nem megy messzire, a közeli hentesboltban vásárol tíz deka főtt kolbászt mustárral, bent néha gyenge a koszt vagy nem ízlik. A hideg, csempézett hentesbolt szomszédságában nagy forgalmú presszó üzemel, onnan mindig sajátos, amolyan kocsma-szagú meleg árad ki, Szerémi úr megtehetné, hogy elüldögél az egyik koszos kis asztalnál egy kávé mellett, a főorvosnő javasolta is, abból sem csinált titkot, hogy egy pohárka konyak nem ártana, sőt, lehet, hogy jót tenne, de a főtanácsosnak még életében nem volt a szájában alkohol, kivéve, mikor konfirmált vagy Úrvacsorát vett, ami ritkán fordult elő, és esze ágában sem volt ezen a szokásán változtatni, inkább a puhaléptű Nórát leste naphosszat a lépcső alján, jön-e már?
        </p>
        <p>

            Volt a lányban valami a túlérett gyümölcsök édes,  izgató illatából, amire legyek, darazsak bódulnak, az arca mindig melegen piroslott, és Szerémi úr nem tudta, másoknak is a szájába szokott-e köpni vagy csak az övébe, mert Nórácska azóta egyre gyakrabban tisztelte meg a férfit ezzel a gesztussal, és ez Szerémi urat mindig váratlanul érte, pedig épp erre várt, mégsem tudta, mit csináljon, arra is vigyáznia kellett, hogy a szájára fújt nyál ne vesszen kárba, nehogy egy óvatlan mozdulattal megtörölje magát, mielőtt nagy élvezettel lenyalná, ami mellé ment. Ez különösen nagy gyönyörűség volt, csakhogy időközben Nóra megintcsak elment valakivel, hol a raktárba, hol az alagsori terembe kísérte le az illető, ahol istentiszteletet szoktak tartani, de az előtérben hordágyak vannak, ott tartják a pótágynak használt szivacsokat is, Szerémi úr rosszhangulatú, baljós képzelgéseiben olykor sejtette, mi mindent lehet művelni azokon a szivacsokon, de ez nem lehet igaz, hiszen Nóra nemcsak az elmeosztály néhány szimuláns betegével, hanem más osztályokról érkezett, nem beteg férfiakkal, sőt fiatal és idősebb orvosokkal, ápolókkal, beteghordozókkal, mentősökkel is lement, miként a   portással is, ez olyan lehet, mint ahogy ő kártyázik. Bárkivel. Vagy mégsem.
        </p>
        <p>

            Mert amikor ő kártyázott vagy sakkozott az előtérben kialakított dohányzóban, akkor is a lépcsőt leste, a partnereit fél szemmel is le tudta verni, némelyikük ott aludt el a székén, parti közben, ugyanakkor a lány, ha hívták, nem törődött tovább Szerémi úrral, a férfi akkor olyanná vált számára, mintha nem is lenne, csak ment azzal a személlyel, akivel éppen dolga volt. Vérvétel, mondta egyszer Meggyesi, aki mindig ott ücsörgött a tolószékben, pedig tudott járni, csak nem szeretett, inkább üldögélt az előtérben, míg az ápolók be nem parancsolták az ágyába, és néha olyanokat mondott, ami nem jelentett semmit. Vizsgálat, mondta rá a főtanácsos úr, de ezt már Meggyesi nemigen értette, ő valóban bolond volt, Szerémi sem volt meggyőződve annak az igazságáról, amit mondott, hiszen abban a pillanatban találta ki. Nóra viszont az efféle jelenetek után ismét kedves lett, nem sok idő múlva visszaútban el sem tudott volna Szerémi úr mellett menni, hogy oda ne dugja szép, felhevült pofáját a férfi meghatott arcához, melléhez, szétnyitotta magán a frottír fürdőköpenyt, amit a Szerémi úr nem egészen értett, hisz nem volt alatta a lányon semmi, csak vöröses foltok a bőrén, néha harapás, ha szerencséje volt, ki tudott csikarni egy csókot, kis nyálat, ami pedig nem is volt mindig édes, olykor inkább fanyar, de amin sokáig nyalakodhatott, és a szívében ismét béke lett. Már rég elhatározta, feleségül fogja venni Nórát, ha együtt alusznak majd, nem fognak jönni a boszorkányok, ebben biztos volt. 
        </p>
        <p>

            Szerémi úr akkorra már mindent elmesélt magáról Nórának, aki csendesen hallgatta, ő bezzeg nem mondott semmit magáról, néha mintha akart volna, de nem jöttek a szájára a szavak a meghatottságtól, a folyosó-fordulóban ölelkeztek, a főtanácsos úr most már elébe ment, ott nem látta őket senki, de Nóra mindig ment tovább, így aztán Szerémi úr csak tőszavakban mondhatta el, mit is akar tulajdonképpen Nórával, a lány pedig, a férfi úgy vélte, bólogatott, meleg lélegzetet zihált az arcába, nyakába, rekedt, érthetetlen horkantások kíséretében, és ha a főtanácsosnak szerencséje volt aznap, a lány a szájába fröcskölte szerelmét, mert hogy ez az volt, arról a férfi immár meg volt győződve, hiszen a lány egyszer belenyúlt a pizsama nadrágjába is, másik kezével pedig a végbelébe, pedig Szerémi úr a pénzét, mint mindenki a kórházban a zoknijában őrizte, akkor is onnan adott neki. Ezer forintot. A szemedet szeretném látni, kérlelte akkor a főtanácsos felajzva, sokadszor, mindig lecsukod! Miért? De Nóra most is lomhán, de határozottan kiszabadult Szerémi úr puha öleléséből, és elcsoszogott  kicsit vastag, kicsit szőrös lábain, ami szintén jól állt neki.
        </p> 

    <p>

        Szerémi főtanácsos úr annak idején Magdikának, azóta sajnálatos módon elhunyt feleségének egy macskát ajándékozott, ogy udvarlásának valami nyomatékot adjon, virágot adni mindenki tud, ő tapasztalatból tudta, hogy a nők általában nem örülnek a szokványos ajándékoknak, amellett például ő sem örült volna felhőtlenül, ha valaki neki virágot vesz. A macska a bicikli csomagtartójára erősített ketrecben várt sorsára, a főtanácsos úr, akkor még csak tanácsos, a trafikbódé mellé támasztotta, járművét, Magdi cigarettát árult a görög katolikus templom mellett, majd kidrótozta a ketrecet, és megmutatta az állatot a lánynak. Magdika arca felderült, hogy hívják, kérdezte, de Szerémi erre nem tudott azonnal válaszolni, a macskát a szomszéd kertjében találta, Morzsa, mondta kis gondolkozás után, de hiszen az kutya-név, nevetett Magdi, aki a karjában a macskával olyan volt, mint Szűz Mária a kis Jézussal, majd lefejtette magáról a  jószágot és azt mondta, állatorvoshoz kell vinni, az egyik szemére vak. Ebben lehetett valami, mert később a lány családjában mindenkit összekarmolt, mart, majd végleg eltűnt egy esős, őszi délutánon. Lehet, hogy a másik szemére is vak lett,  mentegetőzött Szerémi úr, azok pedig egyáltalán nem látnak, de akkorra már elérte a célját, Magdika a menyasszonya volt, a macska pedig nem hiányzott senkinek.
        Ez jutott eszébe azon a bizonyos éjszakán, mikor nem tudott aludni, pedig nem voltak boszorkányok, csak a folyosó végén üvöltözött egy előrehaladott egyén saját vizeletében a rácsos ágyba lakatolva, a mindig nyitott ajtón bevilágított a folyosói fény, Meggyesi pedig meghalt a szemközti ágyon, kettő óra huszonhét perc magasságában, Rónai, akit tévedésből hoztak be a mentősök a hajléktalan szállóról, mert ő feküdt a legközelebbi ágyon akivel kommunikálni lehetett, most nyögött és forgolódott a  rengeteg nyugtató és más gyógyszerek kiizzadt levében, ő is zajolt, nos, a főtanácsos úr rájött, hogy Nórát is meg kell lepnie valamivel, ami a lány szívét egyértelműen megindítja. Boldogan aludt el, holott még fogalma sem volt, mi lesz az, egy macska itt szóba sem jöhetett. Kutya? Álmában egymás nyálában úsztak lüktetve, szerelmesen, a csüngőhasú kórházi ágyon, de csak ameddig akarták, a folyosó függönytelen ablakaira vadrózsák futottak fel műanyagból, kitömött madarak tátogtak meredten, a kórterem hatvanas égőjén pedig két szívlakú, piros bokszkesztyű himbálózott. Reggelre kelve már tudta, mit kell tennie.        
    </p>
    <p>

        Ha halott van a kórteremben, mindenkinek ki kell menni, amíg elviszik, két vidám beteghordozó fiú érkezett fürgén, nevetgélve az ormótlan, hosszú pléhtepsivel, alig tudtak befordulni a keskeny folyosón, Meggyesi kövér volt, mint a disznó, roskadtak alatta, aztán az ápolónők lemosták, fertőtlenítették az ágyát, szekrényét. Szerémi úrék közben tisztálkodtak, reggeliztek, majd gyógyszerosztás, mindez a folyosón, csak utána mehettek vissza. A tanácsos úr, ha akar, mindvégig maradhatott volna a szobában, ő volt az egyetlen, aki pontosan meg tudta mondani, mikor halt meg Meggyesi, amellett ilyen esetekben, valamint tálalásban, ágyfelhúzásban is segíteni szokott a nővéreknek, sőt, egyszer már vérnyomást is mért, körmöt vágott, de most nem volt kedve. Elkérte a melegítőjét a ruhatárból, majd kiment a portán. A hentesboltban megevett egy adag főttkolbászt, vásárolt még ezt-azt, puszta kíváncsiságból most bement a presszóba is, kért egy féldeci konyakot, kávéval. Az ajtó most is nyitva volt, Szerémi úr ott bent mégis hűvöset érzett, és a konyak hirtelenjött bódulatát, amikor egy utcáról betévedt, bő rokolyás, szőröslábú  cigányasszony tíz forintot kért tőle, szó nélkül adott neki egy százast, maga sem értette, miért. A nő boldogságot jósolt neki, szerelmet, és mondott volna mást is, de a pincér sietősen szinte kisodorta a helyiségből. A főtanácsos pedig könnyűnek érezte testét-lelkét, mikor kilépett az utcára.
    </p>
    <p>

        Egész nap feszült volt egy kissé, és hogy  dokumentálja a dolgokat, hosszú levelet írt magának a lakása címére, ebben részletesen kifejtette az eddigi fejleményeket, majd arra is kitért, hogy szándéka immár megváltoztathatatlan, mi több, szükséges és elkerülhetetlen mindkettőjük gyógyulása érdekében. Leírta azt is, hogy a mai nap döntő esemény lesz kettőjük kapcsolatában, de ezt nem részletezte a kockás papíron, aztán lezárta a borítékot, majd átadta a kezelőben továbbítás végett. Az, hogy nem személyesen dobta be a bejárat melletti postaládába, mindjárt feltűnt a személyzetnek és természetesen felbontották,   elolvasták az írományt, mindjárt megállapítva, hogy a férfi állapota észrevehetően romlott, az orvosnő egy újabb gyógyszer beállítását írta elő a még mindig vihogó nővérnek, majd a borítékot a levéllel a leleteihez és más orvosi papírjaihoz csatolták. Szerémi úr minderről semmit nem tudhatott, élte a maga életét, délután elveszített egy sakkpartit a nagydarab, melák  böszörményi ember ellen, aki azért volt bent, mert verte a feleségét, hogy legalább míg itt van, ne  tudja verni. Estefelé a tanácsos úrnak eszébe jutott, hogy jó lenne teniszezni egyet, még nappal szemben is, hiszen az idő kitűnő, de ezt sem közölte senkivel, még bolondnak tartanák, elég kinézni az ablakon, ajtón, és a sötétedés dacára mindjárt látni, hogy borong, az udvari kandelláberek fényében pedig fehéren szitál a köd. De nem is ez a fontos, hanem a teniszezés, ám mindennek eljön az ideje, huszonegy óra hét perc magasságában pedig megjött Nóra.
    </p> 
    <p>

        Nem is jött, lebegett, mint egy tavaszi álom, Szerémi úr nem is látta alatta a lépcsőt, mosolygott és szokása szerint benézett minden kórterembe kezében egy marék tizenkétórás szívtapaszt mutogatva, kínálva, de nem kellett senkinek, sokan azt sem látták, hogy bejött, majd tündéri bájjal kettőt Szerémi úr mellére nyomott, volt már az övén is egy csomó, mutatta, aztán Szerémi úréhoz örzsölte felhevült arcát, egy picit a férfi szájába köpött, fújt, úgy, mint máskor, eddig rendben is volt minden, csakhogy a tanácsos úrnak eszébe jutott, hogy az ajándékot a párnája alatt felejtette. A pillanat mámora azonban túl erős volt ahhoz, hogy rájöjjön, mit is kellene tennie, és mire rátalált a helyes gondolatra, a lány már az alagsori lépcsőn haladt lefelé a fiatal, fekete, bozóthajú beteghordozó fiúval. Vérvétel, szaladt ki a száján az immár halott Meggyesi szava, majd visszasietett a kórterembe. Még megvolt. Kicsit nedvezett, de az nem számít, hamar a zsebébe rejtette ajándékát, nehogy kihűljön, és amit különben soha nem tett volna, elindult lefelé az alagsori lépcsőn. Most mennie kellett, elvégre leírta a levelében is, de csak ennyit, nem többet.
    </p> 
    <p>

        Szerémi úr úgy volt vele, hogy amit tiltanak, azt nem is érdemes csinálni, egész életét szabályok, törvények, paragrafusok világában töltötte, és a betegek számára csak az istentiszteletek idejére volt szabad lemenni az alagsorba. Az emeletre, ahol a nő betegek voltak pedig soha. A tanácsos úr egyszer volt istentiszteleten, kíváncsiságból, de már az elején otthagyta, az az ember ott az asztalnál a halálról beszélt, holott itt senki nem akart meghalni. Az emeletre viszont soha nem ment föl. Eredetileg ugyan úgy tervezte, hogy a tiltás dacára fel fog menni, és Nóra ágyánál kéri meg a lány kezét, pedig tudta, hogy ami ott van, az maga a pokol, így magyarázta egy Erdei nevű beteg, aki mégis felment, de ennél többet nem volt hajlandó mondani. Szerémi úr most másként döntött, elérkezettnek látta az időt, talán jobb is itt, mint az emeleten. Amit ott, az alagsorban mindjárt meglátott, az Jézus Krisztus  képe volt az alagsor előterében, bizonyára valamelyik beteg festette egy ebédelésnél használatos alumínium tálcára, bentebb, a szegényes világításban kerekes ágyak a fal mellett, arrébb egy szobavécé, azon a nagyhajú beteghordozó ült letolt nadrággal, vastag combjai között pedig végre! Nóra! térdepelt, fejét le-fel mozgatva. Szépek voltak, a fiú feje révült elragadtatásban oldalra dőlt, a  szeme lecsukva, szája nyitva, Nóra haja pedig minden ütemre lobogott! Lobogott, mint a fekete láng! Szerémi úr soha nem látta még ilyen csodálatosnak a lány haját, és csak lassan közeledett, kezében az ajándékkal, hogy minél tovább tartson a varázslat, a beteghordozó vette észre először, tüstént felugrott, ferántotta a nadrágját és eltűnt a lépcsőkön, Nóra viszont ugyanabban a testtartásban álmodott tovább. A tanácsos úr hirtelen bő rokolyát vélt kerekedni a dereka köré,  tudta, hogy nem igaz, látens, mégis alig tudott a mosolygó, csukott szemű Nóra mellé térdelni benne, lábai, úgy tűnt, megvastagodtak, rég tapasztalt erőt érzett magában, és ettől öröm, nyugalom árasztotta el bennsejét, még zenét is hallott. Egyél, mondta szeretettel, és elővette, kicsomagolta a nyers májat a papírból, és a lány szájába erőltetett egy falatot, majd a többit is, tudta, mit kell tennie, ha tiltakozik, csirkemáj, mondta, marhamáj nem volt, pedig azt jobban szeretem. Később a már ellenálló, fuldokolva öklendező Nóra szájára hajolt, és a sietősen érkező személyzet a temérdek vérben nem tudta azonnal eldönteni, hogy Szerémi úr mit habzsol   olyan hevesen, a  nyers májat a már halottnak tűnő lány ajkai között vagy Nóra arcát.
    </p>

    </section>
  </main>
  <footer>
    <div class="footer-make">
      <p>
        Készült Debrecenben ©2021  |  &#169 <a target="_blank" href="https://www.derimuzeum.hu/irodalomhaza/">Debreceni Irodalom Háza,</a> <a target="_blank" href="https://www.derimuzeum.hu/">Déri Múzeum</a>  
      </p>
    </div>
    <div class="footer-menu">
      <a href="../../impresszum.html">Impresszum</a>
      <a href="#">Adatvédelmi tájékoztató</a>

    </div>
  </footer>
  <script src="https://cdnjs.cloudflare.com/ajax/libs/jquery/2.1.3/jquery.min.js"></script>
  <script src="./typewriter.js"></script>
</body>
</html>
